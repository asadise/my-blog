_id: 536ca8a0-2266-11ea-90c4-0f2455deed20
url: sbptabrizyahoo.com
agent: 'Mozilla/5.0 (Windows NT 6.1; rv:71.0) Gecko/20100101 Firefox/71.0'
name: محمدرضا
email: c001ea0273a08686814e378e077d3d35
msg: "من ترجمه ی آقای کاظم انصاری انتشارات امیر کبیر را خوانده ام . ترجمه ی بسیار روان و خوبی است . \r\nبرخی از مطالب جالب کتاب را ( البته از نظر من ) برایتان آماده کرده ام که تقدیمتان می کنم : \r\nص 114 – چنانکه استرن می گوید : \" ما کسانی را که به آنان نیکی می کنیم بیش از آنها که به ما نیکی می کنند دوست داریم .\"\r\nص 361 – این محیط می گفت : \" از دقائق خوشبختی استفاده کن ! بگذار تو را دوست داشته باشند و خود نیز کسی را دوست داشته باش ! تنها این مساله یگانه واقعیت جهان است ، باقی هر چه هست بیهوده و مهمل است ما در اینجا فقط به این کار مشغولیم . \"\r\nص 478 – ( پی یر : ) \" ... هر اصلاح متکی به زور مردود و سزاوار ملامت است ، زیرا تا زمانی که مردم چنین هستند که می بینیم به هیچوجه با اینطریق زشتی و فساد اصلاح نخواهد شد . اصولا عقل و خرد به زور و قدرت نیازی ندارد . ...\"\r\nص 675 – در حوادث تاریخی مردان به اصطلاح بزرگ فقط برچسبانی هستند که برای نامیدن این حوادث به کار می روند و مانند برچسبها کمتر از هر چیز با خود آن حوادث ارتباط دارند . \r\nهریک از اعمال ایشان که در نظر خودشان ارادی و اختیاری جلوه می کند به مفهوم تاریخی به هیچ وجه ارادی و اختیاری نیست بلکه با تمام جریان تاریخ ارتباط دارد و از روز ازل مقدر شده است . \r\nص 695 – ناپلئون گفت : \" ولی جود کلیسا و صومعه ی بسیار همیشه نشانه عقب ماندگی یک ملت است . \"\r\nص 795 - ... و به همین ترتیب تمام آن افراد بیشماری که در این جنگ شرکت داشتند به پیروی از نظریات ، عادات ، شرایط محیط و هدفهای شخصی خویش فعالیت می کردند . ... می پنداشتند که میدانند چه میکنند و آنچه انجام می دهند برای خودشان و به اراده ی خودشان انجام می پذیرد ، در صورتیکه همه آلت بی اراده ی تاریخ بودند و اعمالی را به جا می آوردند که نتیجه اش از نظر ایشان پنهان بود ولی برای ما آشکار است . آری چنین است سرنوشت تغییرناپذیر تمام مصادر امور اجتماعی و هرقدر مقام بالاتری را در طبقه بندی اجتماعی داشته باشند به همان نسبت آزادی ایشان کمتر است. \r\nص 895 – خصلت جنگجویان : فقدان آزادی یعنی انضباط ، بیکاری ، جهل ، بی رحمی ، فساد و میخوارگی است . با این حال این طبقه مورد احترام همگان است . تمام امپراطوران ، بجز امپراطور چین ، لباس رزم می پوشند و به هر کس که بیشتر آدم کشته باشد ، پاداش زیادتری می دهند . \r\nص 871 – ( ناپلئون : ) ... آیا می دانید که هنر جنگ چیست ؟ هنر جنگ عبارت از آن است که انسان در لحظه ی معینی از دشمن نیرومندتر باشد . همین !\" \r\nص 910 – ... فقط در صورتیکه واحدهای بی نهایت کوچک ( به اصطلاح ریاضی دیفرانسیل تاریخ ) یعنی تمایلات تمام مردم را که منشا و هدف واحدی دارد ، مورد مطالعه قرار دهیم و بر علم محاسبه انتگرال ( یعنی جمع بندی واحدهای بی نهایت کوچک ) مسلط باشیم ، می توانیم به درک قوانین تاریخ امیدوار باشیم . \r\nص 992 - ... پی یر در آن موقع ناگهان دریافت که ارزش ثروت و قدرت و زندگی و آنچه مردم با چنین سعی و مجاهدت در راه تحصیل و نگهداری آن می کوشند ، در صورتی که اینها اصولا ارزشی داشته باشند ، همانا لذتی است که آدمی هنگام چشم پوشیدن از آنها احساس می کند . \r\nص 1037 – در حوادث تاریخی قانونی که ما را از چشیدن میوه درخت معرفت منع می کند از همه جا آشکارتر مشاهده می شود . تنها فعالیت ناآگاهانه ثمراتی ببار می آورد . آنکس که در یک حادثه تاریخی نقشی را بازی می کند هرگز مفهوم و اهمیت آن را درک نمی کند . و چنانچه در راه درک آن کوشش نماید فعالیت وی محکوم به بی ثمری خواهد شد . \r\nص 1207 - بشر دوست ترین فرماندهان قشون روس ، حتی فرانسویانی که در خدمت روسیان بودند نیز نمی توانستند برای اسیران کاری انجام دهند . همان بدبختی و مصایبی که ارتش روس دچار آن بود فرانسویان را نابود می ساخت . چگونه می توانستند خوراک و پوشاک سربازان گرسنه ای را که وجودشان ضروری بود ببرند و به فرانسویان اسیری که اگر زیان آور و منفور و گناهکار نبودند لااقل وجودشان ضروری نمی نمود ، بدهند ؟ ( ! ) \r\nص 1243 – هر کس تصور نماید که زندگی بشر را ممکن است با اصول عقل و منطق اداره کرد ، امکان زندگی را نفی می نماید . \r\nص 1248 – ناپلئون به آن اندازه که تمام اطرافیانش او را برای قبول مسئولیت حوادثی که انجام گرفته بود و یا بعدا می بایست انجام گیرد آماده می ساختند خود در راه آمادگی خویشتن برای ایفای نقش خود کوشش نمی کرد . \r\nص 1321 – 1 – قدرت چیست ؟ 2 – چه نیرویی حرکت ملتها را بوجود می آورد ؟ \r\n1 – قدرت عبارت از رابطه شخص معینی با اشخاص دیگر است که در طی آن این شخص معین هر چه در فعالیت مشترکی که در حال وقوع است کمتر شرکت دارد به همان نسبت بیشتر به بیان عقاید و حدسیات و توضیح و استحسانات آن واقعه می پردازد .\r\n2 – چنانکه مورخین تصور کرده اند حرکت ملتها را قدرت و فعالیت فکری و حتی ترکیب آن دو بوجود نمی آورد بلکه فعالیت تمام مردمی که در حادثه شرکت می کنند و همیشه چنان متحد می شوند که آنانکه بیشتر در حادثه مستقیما شریک هستند کمتر مسئولیت دارند موجد حرکت ملتهاست ."
date: 1576763347
