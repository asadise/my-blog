---
layout: post
title: وبلاگ‌ها و کپی‌رایت
author: مرتضی اسدی
tags:
- مرتضی-اسدی
- اینترنت
- Morteza-Asadi
- قانون-کپی-رایت
redirect_from:
  - /2010/02/weblogs-and-copyright.html
---
شاید نماد بالا را در خیلی از سایت ها ببینید و شاید خود شما یکی از کسانی باشید که از این نماد در سایت یا وبلاگتان استفاده می کنید…. به هر حال فرقی نمیکند….همانطور که می دانید این نماد “کپی رایت” است….یا همان حق نشر در زبان فارسی  
  
آیا معنی کپی رایت را می دانید ؟  



کپی رایت نوعی حفاظت قانونی از آثار ادبی، علمی و هنری است. قانون کپی رایت به خالق اثر اجازه میدهد تا از حقوق انحصاری تکثیر، اقتباس در شیوه بیان نو ، پخش و نمایش عمومی اثر استفاده کند. انحصاری به این معنا است که تنها خالق اثر، نه کسی که به نحوی به اثر دسترسی دارد، میتواند از این حقوق استفاده کند.خب ما تا چه حد این قانون را رعایت می کنیم؟ چند درصد در کارهای خود این قانون را مد نظر قرار داده ایم؟ این قضیه در دنیای کامپیوتر و اینترنت با جاهای دیگر فرق می کند. خیلی از ما وبلاگ(یا وب سایت) داریم و هر چند روز یکبار آنرا آپدیت می کنیم …. آپدیت ما چگونه است؟ اکثر آپدیت ها این روال را دارد:  

  
*   انتخاب موضوع
*   Search موضوع مورد نظر در Google
*   یافتن سایت یا وبلاگی که در مورد موضوع مورد نظر مقاله یا مطلبی دارد
*   Copy & Paste از آن سایت یا وبلاگ در وبلاگ خودمان

  
وبلاگ ما آپدیت شد !….به همین راحتی !  
  
حال برای آنکه بازدید های نسبتا” بالایی داشته باشیم به چند وبلاگ که اکثرا” مثل وبلاگ خودمان در آپدیت کردن عمل میکنند لینک میدهیم…به همین ترتیب نظرات وبلاگمان هم جور می شود…اکثر نظرات هم این مضمون را دارند “من آپم به وبم سر بزن!”  
  
همه چیز رو به راه می شود و ما هم یک وبلاگ داریم که دائما” به روز است و از نظرات نیز سرشار است…فقط مسئله زیر پا گذاشتن قانون کپی رایت و نادیده گرفتن حقوق افراد می ماند که آن هم گویا چندان اهمیتی ندارد.