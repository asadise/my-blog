---
layout: post
title: چت، خوب یا بد؟
author: مرتضی اسدی
tags:
- مرتضی-اسدی
- Morteza-Asadi
- فرهنگ-چت
- اینترنت
redirect_from:
  - /2010/03/chat-good-or-bad.html
---
حتما تا حالا اسم "چت " یا گفت و گوی اینترنتی را زیاد شنیده اید و شاید هم شما یک Chater باشید ….به هر حال در این پست قصد دارم کمی درباره چت و مسائل پیرامون آن بنویسم:



"چت " یا گفت و گوی اینترنتی که پدیده‌ای نوین و نوظهور است که به سرعت در کشور ما فراگیر شده و بسیاری از افراد (به خصوص جوانان) را به خود جلب کرده است. چون چت یک ابزار رسانه‌ای است، می‌تواند مانند سایر ابزار رسانه‌ای دارای آثار مثبت و منفی باشد.

چت در سراسر دنیا سرگرمی پر طرفداری هست...

از ویژگی های مثبت آن می‌توان به موارد زیر اشاره کرد:


*   در چت شما  می‌توانید به شیوه ای نوین با دیگران ارتباط برقرار کنید، شیوه ای که تا حد زیادی با ارتباط های رودررو یا روزمره متفاوت است.
*   در چت شما برای ارتباط محدودیت مکانی ندارید و اگر آشنایی مختصری با زبان انگلیسی داشته باشید،  می‌توانید با افرادی ارتباط برقرار کنید که در یک کشور دیگر زندگی می کنند.
*   چت وسیله ای مناسب برای تبادل فرهنگ ها ، اندیشه ها و عقاید است.

اما همانطور که گفته شد چت می تواند آثار بدی هم داشته باشد:


*   در چت هر کسی می تواند شخصیت، جنسیت و … خود را طوری جلوه دهد که با شخصیت، جنسیت و … واقعی وی کاملا” متفاوت باشد و کسی هم متوجه این موضوع نگردد.
*   چون معمولا” نظارت کمی بر پیام های مبادله شده در چت روم ها می شود، هر فردی می تواند هر عبارت و جمله ای را\- حتی غیر اخلاقی و زشت – نوشته و برای طرف مقابل ارسال کند.
*   در چت روم ها عده‌ای از افراد به قصد مزاح یا فریب دیگر کاربران وارد چت روم‌ها می شوند و از دادن اطلاعات غلط و دست انداختن دیگران لذت می‌برند.  

معمولا” در ایران با دید و نگرشی منفی به موضوع چت پرداخته می‌شود، زیرا اغلب گمان می‌کنند چت بیشتر گفت وگوهای دوستانه، سلام و احوالپرسی، فریبکاری و …را شامل می‌شود.

اما چت هم مانند سایر شیوه‌های ارتباطی کارکردهای مختلفی دارد که در صورت آشنایی با فرهنگ‌ چت می‌توان جایگاه چت را در جامعه کنونی بهبود بخشد و از این ابزار ارتباطی به منظور ارتقا اطلاعات و افزایش آگاهی‌های مفید، نه به منزله وقت گذرانی و رد و بدل کردن مطالب بیهوده و ضد ارزشی استفاده شود.