---
layout: post
title: کمی درباره دکتر شریعتی
author: مرتضی اسدی
tags:
- آثار-و-سخنان-دکتر-علی-شریعتی
- دلنوشت
- مرتضی-اسدی
- اینترنت
- Morteza-Asadi
- دکتر-علی-شریعتی
redirect_from:
  - /2010/07/dr-shariati.html
---
  
  
سخن گفتن درباره دکتر شریعتی چیز تازه ای نیست…سال هاست که درباره او حرف می زنند…در این سال ها عده ای همواره او را ستودند و از محاسن شریعتی حرف ها زده اند…عده ای نیز فقط از او ایراد گرفته اند، حتی وی را تا مرز کفر را پیش برند…عده ای نیز در برابر افکار و نوشته های او سکوت کردند…  
  
اما در این روزها حضور دسته دوم کمرنگ تر شده است، به خصوص در دنیای اینترنت… کافی است که در موتور جستجوی گوگل عبارت “دکتر” را تایپ کنید، خواهید دید که عبارت “دکتر علی شریعتی” از نخستین پیشنهادات گوگل به شماست…این یعنی آشنایی با افکار دکتر شریعتی برای افراد اهل اینترنت –که تعداد قابل توجهی از جمعیت کشور را تشکیل می دهند- از درجه ی اولویت بالایی برخوردار است… این یععنی ایرانیان علاقمند به آشنایی با افکار دکتر شریعتی اند و دکتر در جامعه ما از مقبولیت و محبوبیت بالایی برخوردار است.  



علاوه بر این، تعداد وبلاگ هایی هم که در مورد این معلم شهید می نویسند کم نیست و خیلی از این وبلاگ ها نیز به طور اختصاصی فقط درباره استاد می نویسند و سعی در انعکاس سخنان و افکار او دارند، به نظر من نیز این وبلاگ ها در زمینه فعالیتی خود موفق بوده اند، چرا که کمتر کسی در عرصه اینترنت وجود دارد که وبلاگی در مورد دکتر شریعتی و آثار و سخنان او ندیده باشد.  
  
اما کمی هم درباره سخنان شریعتی صحبت کنیم…به نظر من سخنان استاد بسیار دلنشین است…کوتاه، ساده، پر معنا…آنگونه که در کلماتی چند، معانی عظیمی گنجانده کرده است…سخنانی که باید در آنها دقیق شد و باید خوب بر روی هر واژه اش فکر کرد تا معنی نابش برای انسان حاصل شود…  
  
اگر شما هم سخنان دکتر را خوانده یا شنیده باشید حتما درک خواهید کرد که این سخنان فراتر از یک گفتار زیبا یا نصیحتی دلنشین هستند…کمتر کسی پیدا می شود که سخنان استاد را بخواند و از کنار آنها بی تفاوت بگذرد و با خواندن سخنان استاد سعی در به خاطر سپاری آنها نکند و در پی سخنان دیگری از دکتر نرود…  
  
دکتر شریعتی در نوشته ای انسان ها را به چهار دسته تقسیم می کند و افراد دسته چهارم را اینگونه توصیف می کند : ” آنانی که وقتی هستند، نیستند و وقتی که نیستند هستند.” این یعنی افردی که در زمان بودشان چنان با شکوه‌اند که ما نمی‌توانیم حضورشان را دریابیم. اما وقتی که از پیش ما می‌روند آهسته آهسته آنها را درک می‌کنیم و می فهمیم که چه بودند. چه می‌گفتند و چه می‌خواستند….  
  
به راستی، آیا دکتر شریعتی جزء این دسته آدم ها نیست؟