---
layout: post
title: فقر چیست؟
author: مرتضی اسدی
tags:
- دلنوشت
- مرتضی-اسدی
- Morteza-Asadi
redirect_from:
  - /2010/08/what-is-poverty.html
---
هر وقت صحبت از فقر می شود ، شاید فقط “فقر مادی” و گرسنگی در ذهن خیلی ها مجسم می شود … اما در این نوشته – که نویسنده آن ناشناس است - فقر از زاویه ای دیگر مورد بررسی قرار گرفته است و نویسنده در این این نوشته -که متاسفانه منبع آن موجود نیست- می‌کوشد فقر اندیشه و فرهنگ را – که بیشتر مورد غفلت واقع می شود – در قالب جملات کوتاه و گویا بیان کند:  
  
فقر همه جا سر میکشد …  
  
فقر ، گرسنگی نیست …  
  
فقر ، عریانی هم نیست …  
  
فقر ، گاهی زیر شمش های طلا خود را پنهان می‌کند …  



فقر ، چیزی را ” نداشتن ” است ، ولی ، آن چیز پول نیست … طلا و غذا نیست …  
  
فقر ، ذهن ها را مبتلا میکند …  
  
فقر ، بشکه های نفت را در عربستان ، تا ته سر میکشد …  
  
فقر ، همان گرد و خاکی است که بر کتابهای فروش نرفتهء یک کتابفروشی می نشیند …  
  
فقر ، تیغه های برنده ماشین بازیافت است ،‌ که روزنامه های برگشتی را خرد میکند …  
  
فقر ، کتیبه ی سه هزار ساله ای است که روی آن یادگاری نوشته اند …  
  
فقر ، پوست موزی است که از پنجره یک اتومبیل به خیابان انداخته میشود …  
  
فقر ، همه جا سر میکشد …  
  
فقر ، شب را ” بی غذا ” سر کردن نیست …  
  
فقر ، روز را ” بی اندیشه” سر کردن است …