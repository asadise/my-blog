---
layout: post
title: جبران خلیل جبران
author: مرتضی اسدی
tags:
- دلنوشت
- مرتضی-اسدی
- Morteza-Asadi
- جبران-خلیل-جبران
redirect_from:
  - /2011/05/Gibran-Khalil-Gibran.html
---
جبران خلیل جبران (۱۹۳۱-۱۸۸۳)، نابغه مشهور لبنانی، موفق ترین نویسنده و هنرمند معاصر عرب، نه تنها از پیشگامان ادبیات نوین عربی است، بلکه در جهان امروز نیز بسیار پرآوازه و اثرگذار بوده است. او نقاش و نویسنده‌ای نوآور، عارف و شاعری مبارز و اندیشمندی ممتاز و معنویت گرا است که توانست با آثار کم حجم، اما نغز و پرمغز خود، ستاره شرق و پیام آور سرزمین پیامبران و سخنگوی وجدان فرهنگی ملت خود باشد. او در نوشته‌ای می‌گوید: هفت جا نفس خود را حقیر دیدم؛  
  
نخست: هنگامی که به پستی تن می‌داد تا بلندی یابد.  
  
دوم : آنگاه که در برابر از پاافتادگان، می‌پرید.  
  
سوم : آنگاه که میان آسانی و دشوار مختار شد و آسان را برگزید.  



چهارم: آنکه گناهی مرتکب شد و با یادآوری اینکه دیگران نیز همچون او دست به گناه می‌زنند ، خود را دلداری داد.  
  
پنجم: آنگاه که از ناچاری، تحمیل شده‌ای را پذیرفت و شکیبایی‌اش را ناشی از توانایی دانست.  
  
ششم: آنگاه که زشتی چهره‌ای را نکوهش کرد ، حال آن که یکی از نقاب‌های خودش بود.  
  
هفتم: آنگاه که آوای ثنا سرداد و آن را فضیلت پنداشت.
