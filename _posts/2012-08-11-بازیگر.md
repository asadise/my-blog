---
layout: post
title: بازیگر
author: مرتضی اسدی
tags:
- مرتضی-اسدی
- Morteza-Asadi
- دلنوشت
redirect_from:
  - /2012/08/Actor.html
---
  
مرد هر روز دیر سر کار حاضر می‌شد، وقتی می‌گفتند : چرا دیر می‌آیی؟  
جواب می داد: یک ساعت بیشتر می خوابم تا انرژی زیادتری برای کار کردن داشته باشم، برای آن یک ساعت هم که پول نمی‌گیرم!  
یک روز رئیس او را خواست و برای آخرین بار اخطار کرد که دیگر دیر سر کار نیاید...  
مرد هر وقت مطلب آماده برای تدریس نداشت به رئیس آموزشگاه زنگ می زد تا شاگرد ها آن روز برای کلاس نیایند و وقتشان تلف نشود!  
یک روز از پچ پچ های همکارانش فهمید ممکن است برای ترم بعد دعوت به کار نشود...  




مرد هر زمان نمی توانست کار مشتری را با دقت و کیفیت ، در زمانی که آنها می خواهند تحویل دهد، سفارش را قبول نمی‌کرد و عذر می‌خواست!  
یک روز فهمید مشتریان ش بسیار کمتر شده‌اند...  
  
مرد نشسته بود. دستی به موهای بلند و کم پشتش می کشید . به فکر فرو رفت... باید کاری می‌کرد. باید خودش را اصلاح می‌کرد!  
ناگهان فکری به ذهنش رسید. او می توانست بازیگر باشد:  
  
از فردا صبح ، مرد هر روز به موقع سرکارش حاضر می شد، کلاسهایش را مرتب تشکیل می داد، و همه ی سفارشات مشتریانش را قبول می کرد!  
او هر روز دو ساعت سر کار چرت می زد!  
وقتی برای تدریس آماده نبود در کلاس راه می رفت، دستهایش را به هم می مالید و با اعتماد به نفس بالا می گفت: خوب بچه ها درس جلسه ی قبل را مرور می کنیم!  
سفارش های مشتریانش را قبول می کرد اما زمان تحویل بهانه های مختلفی می آورد تا کار را دیرتر تحویل دهد: تا حالا چند بار مادرش مرده بود، دو سه بار پدرش را به خاک سپرده بود و ده ها بار به خواستگاری رفته بود...  
  
حالا رئیس او خوشحال است که او را آدم کرده ، مدیر آموزشگاه راضی است که استاد کلاسش منظم شده و مشتریانش مثل روزهای اول زیاد شده‌اند! اما او دیگر با خودش «صادق » نیست؛ او الان یک بازیگر است. همانند بقيه مردم!  
  

* * *

پی‌نوشت: متاسفانه منبع و نویسنده‌ی این مطلب مشخص نیست.
