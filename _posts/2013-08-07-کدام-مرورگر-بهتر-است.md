---
layout: post
title: کدام مرورگر بهتر است؟
author: مرتضی اسدی
tags:
- دانلود-فایرفاکس
- دانلود-سافاری
- دانلود-اپرا
- مرتضی-اسدی
- اینترنت
- Morteza-Asadi
- دانلود-کروم
- معرفی-نرم‌افزار
redirect_from:
  - /2013/08/which-browser-is-best.html
---
امروزه اینترنت به یکی از عناصر جدایی ناپذیر زندگی تبدیل شده است و برای بسیاری از انسان‌ها، زندگی امروزی بدون اینترنت دیگر قابل تصور نیست. مرورگرها، ابزارهایی‌اند که با آن‌ها می‌توان در اینترنت به گشت و گذار پرداخت و درواقع ابزاری کلیدی برای دسترسی به اینترنت هستند. امروزه مرورگرهای بسیاری برای وبگردی وجود دارد که هریک ویژگی‌های منحصر به‌فردی را دارا می‌باشند، سوالی مهمی که مطرح می‌شود این است که کدام مرورگر از همه بهتر است؟  
به‌عبارت دیگر، کدام مرورگر را باید به‌عنوان مرورگر پیش‌فرض خود انتخاب کنیم؟ در این مقاله سعی داریم به این پرسش پاسخ دهیم.  


همانطور که گفته شد، مرورگرهای زیادی وجود دارند که هر یک به نوبه‌ی خود، دارای ویژگی‌های مثبت و منفی‌ای هستند. از میان انبوه مرورگرها، کروم، فایرفاکس، اپرا، اینترنت‌اکسپلورر و سفری از بقیه پراستفاده‌تر و مشهورتر هستند که در این نوشته این ۵ مرورگر را بررسی خواهیم کرد. یکی از معیارهای مناسب برای ارزیابی مرورگرها، آمار استفاده‌ی آن‌ها در جهان است. این آمار توسط وب‌سایت معتبر w3school منتشر می‌شود. درادامه به‌ترتیب درصد استفاده به تشریح ویژگی‌های هر یک از این مرورگرها می‌پردازیم:

**گوگل کروم (Google Chrome)**

کروم مرورگری است که از سایر رقیبان بیشتر استفاده می‌شود. ظاهری بسیار ساده دارد و به گفته‌ی سایت سازنده‌اش طوری طراحی شده است که با محافظت داخلی در برابر فیشینگ و بدافزارها، ایمنی و امنیت شما را در اینترنت حفظ کند، همچنین دارای به‌روزرسانی خودکار است. اگر با اکانت جمیل‌تان درون آن Signin کنید، تمام history و widgetهای مرورگر را با اکانت شما همگام(Sync) می‌کند تا اگر در آینده سیستم‌عاملتان را عوض کردید، با نصب مجدد کروم و Signin کردن درون آن، به‌صورت خودکار تمام history و widgetهاو دیگر تنظیمات را به مرورگر شما می‌آورد.
همچنین کروم مرورگری پراستفاده برای طراحان وب است. چون Inspect Element آن یک ابزار قوی برای بررسی کدهای CSS، جاوااسکریپت و HTML درون صفحات وب است.

[دانلود](http://www.google.com/chrome "chrome"){:rel="nofollow"} برای سیستم‌عامل‌های ویندوز، لینوکس و مک

**موزیلا فایرفاکس (Mozilla Firefox)**  
فایرفاکس یکی از محبوب‌ترین مرورگرهای دنیا محسوب می‌شود که هم‌اکنون رقابت شدیدی با گوگل کروم دارد. فایرفاکس به دلیل افزونه‌ها و قدرت شخصی سازی بسیار زیاد در جایگاه دومین مرورگر پرمصرف جهان قرار دارد. افزونه‌های این مرورگر تنوع بسیار زیادی دارند و در هیچکدام از ۴ مرورگر دیگر که در این مقاله بررسی می‌شوند این تنوع دیده نمی‌شود. توسعه‌دهندگان وب نیز همواره می‌کوشند تا وب‌سایت‌هایی که طراحی می‌کنند با فایرفاکس درست و صحیح دیده شود. یکی از نقاط منفی فایرفاکس، استفاده بیش از حد از منابع کامپیوتر بود که این مورد در چند نسخه اخیر کمتر دیده می شود. با فایرفاکس یک مرورگر سریع ،امن و قدرتمند دراختیار خواهید داشت.
[دانلود](http://www.mozilla.org/en-US/firefox "firefox"){:rel="nofollow"} برای سیستم‌عامل‌های ویندوز، لینوکس و مک

  
**اینترنت اکسپلورر (Internet Explorer)**  
اینترنت اکسپلورر محصول مایکروسافت بوده و به دلیل اینکه در سیستم‌عامل‌های ویندوز به طور پیش‌فرض نصب است، زمانی اولین مرورگر پراستفاده جهان بود. اما در چند سال اخیر استفاده از ان به شدت کاهش یافته است. نسخه‌های قدیمی اینترنت اکسپلورر نظیر IE 6 با صفحات وب‌نوین مشکل داشته و نمی‌تواند آن‌ها را به طور صحیح نشان دهد. افزونه‌های این مرورگر هم بسیار کم هستند. اما با این نقاط منفی، نسخه‌های جدید این مرورگر از لحاظ سازگاری با وب مدرن بسیار بهتر شده‌اند. از نقاط مثبت IE استفاده بهینه از منابع سیستم و Startup سریع است.

[دانلود](http://windows.microsoft.com/en-US/internet-explorer/download-ie "IE"){:rel="nofollow"} برای سیستم‌عامل ویندوز  

**اپل سفری (Apple Safari)**  
این مرورگر مخصوص مخصوص کامپیوتر های مکینتاش است و به تازگی نسخه‌‌ی ویندوز آن هم عرضه شده ‌است.از لحاظ سرعت و کارایی مرورگر قابل قبولی است، اما دارای نقاط ضعفی از جمله فقدان افزونه‌ها و نمایش نامطلوب عناصر وب سایت‌هایی را که بخش عمده آن متن ها تشکیل می‌دهند، می‌باشد.

[دانلود](http://www.apple.com/safari "safari"){:rel="nofollow"} برای سیستم‌عامل‌های ویندوز و مک  
  
**اپرا (Opera)**  
اپرا همواره سهم پایینی از درصد استفاده را داشته است! اما این دلیل نمی‌شود که از امکانات و ویژگی‌های منحصر به‌فرد آن چشم‌پوشی کنیم. یکی از نقاط مثبت این مرورگر سرعت بالاست، اپرا با سرعت باور نکردنی صفحات اینترنت را برای شما بار گذاری می‌کند. اپرا برای بارگذاری یک صفحه‌ی وب، ابتدا متن سایت را بارگذاری می‌کند و سپس بتدریج عکس ها بارگذاری می‌کند. در مواجهه با عکس‌های حجیم، اپرا عکس ها اول به صورت کامل با کیفیت کم نمایان میشوند و رفته رفته بر کیفیت عکس افزوده می شود.
در این مرورگر شما به راحتی می‌تواند جاوااسکریپت‌های آزار دهنده غیرفعال نمایید. همچنین این مرورگر با وب‌ نوین هم کاملا سازگار است. از ویژگی‌های منحصر به‌فرد و جالب اپراُ، ویژگی Opera Turbo می‌باشد، این ویژگی در مواقعی که سرعت اینترنت کم است سبب می‌شود تا ۵ برابر سریع‌تر از حالت معمولی به گشت‌وگذار در اینترنت بپردازید. علاوه بر این، اپرا امکاناتی همچون دریافت ایمیل، چت و مدیریت دانلود را برای شما فراهم می سازد. قابلیت SpeedDial برای دسترسی به صفحات وب مورد علاقه از دیگر نقاط مثبت این مرورگر است.

[دانلود](http://www.opera.com/download "Opera"){:rel="nofollow"} برای سیستم‌عامل‌های ویندوز، لینوکس و مک

**نتیجه‌گیری**

به طور کلی می‌توان گفت، اگر سادگی را در عین امنیت می‌خواهید کروم را انتخاب کنید. اگر از شخصی‌سازی و تجربه‌ی چیزهای جدید لذت می‌برید، فایرفاکس برای شما مناسب است. اگر دلداده محصولات اپل هستید، سفری گزینه‌ی مناسبی برای شماست. اگر دوست دارید متفاوت از بقیه باشید و  وب را سریع پویش کنید اپرا را انتخاب کنید.
البته انتخاب مرورگر پیش‌فرض، تا حد بسیار زیادی به تجربه و سلیقه فرد بازمی‌گردد. بهترین مرورگر برای هر فرد مرورگری خواهد بود که بتواند بوسیله آن، آنطور که دوست دارد به گشت‌وگذار در وب بپردازد، پس پیشنهاد ویژه ین خواهد بود که تمام مرورگرهای فوق را دستکم یکبار بررسی کرده و درنهایت بهترین آنها را از نظر خود انتخاب کنید.