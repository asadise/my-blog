---
layout: post
title: معرفی نرم‌افزار Mp3tag
author: مرتضی اسدی
tags:
- عوض-کردن-عکس-خواننده-mp3
- دانلود-Puddletag
- مرتضی-اسدی
- دانلود-Mp3tag
- Morteza-Asadi
- عوض-کردن-عکس-mp3
- معرفی-نرم‌افزار
redirect_from: 
  - /2013/08/mp3tag-software-review.html
---

این روزها موزیک و آهنگ جای خاصی در زندگی اکثر افراد پیدا کرده است. دیگر بسیاری از افراد اوقات خود را با گوش دادن به موزیک‌های مورد علاقه‌شان می‌گذرانند. در این میان، نقش سایت‌هایی که موزیک و آهنگ برای دانلود قرار می‌دهند، نقشی غیرقابل انکار است.

اکثر سایت‌های موزیک ایرانی مشخصات (Properties) آهنگ‌هایی که برای دانلود می‌گذارند را بنا به میل و خواسته‌ی خودشان تغییر می‌دهند و شما هنگام پخش این آهنگ‌ها در Playerتان به جای آدرس‌های طولانی مثل www.example.com نام آهنگ و دیگر جزئیات می‌بینید که البته برای اکثر افراد آزار دهنده است. در این نوشته قصد معرفی نرم‌افزاری به‌نام Mp3tag را دارم که به کمک آن می‌توان مشخصات آهنگ‌ها را تغییر داد.

همانطور که می‌دانید یک فایل موزیک علاوه بر صدا، دارای خصوصیات دیگری ازجمله نام آهنگ، نام خواننده، نام آلبوم و... نیز می‌باشد. علاوه بر این‌ها فایل‌ها MP3 می‌توانند دارای یک تصویر Album Art نیز باشند که تصویر کوچکی از موزیک ارائه می‌دهد و در اکثر Playerها هنگام پخش موزیک نمایش داده می‌شود، به این خصوصیات اصطلاحا تگ گفته می‌شود.  
  
Mp3tag نرم‌افزاری برای ویرایش این تگ‌هاست. این نرم‌افزار یک نرم‌افزار رایگان است و نیاز به هیچ‌گونه کرک و... ندارد. این نرم افزار علاوه بر ویرایش فایل‌های MP3، توانایی ویرایش فایل‌های aac، ogg را نیز دارد. همچنین توانایی ویرایش تگ فایل‌های تصویری mp4 از جمله نقاط مثبت این نرم‌افزار است. تصویر زیر، نمایی از محیط کلی نرم‌افزار است.  
  
همانگونه که در تصویر مشاهده می‌کنید، در سمت چپ لیست آهنگ‌های موجود در پوشه انتخابی نمایان می‌شود و پنل سمت راست هم برای ویرایش اطلاعات فایل صوتی‌ای که انتخاب شده است، می‌باشد.  
{:refdef: class="center"}
![محیط نرم‌افزاری MP3 Tag]({{ site.baseurl }}/images/mp3tag.png "محیط نرم‌افزاری MP3 Tag")
{: refdef}

کار با نرم‌افزار ساده است، به عنوان مثال برای تغییر همزمان چند آهنگ کافی است همگی آنها را انتخاب کرده و از پنل سمت راست اقدام به ویرایش تگ‌های آن‌ها نمود. برای تغییر فولدر جاری نیز می‌توان از کلید میانبر Ctrl+D بهره جست.  
[دانلود نرم‌افزار Mp3tag](http://www.mp3tag.de/en/download.html "دانلود Mp3tag"){:rel="nofollow"}  
  
اگر کاربر لینوکس هستید نرم‌افزاری دقیقا مشابه برای این سیستم عامل نیز وجود دارد که ظاهر و کارکردی دقیقا شبیه نرم‌افزار بالا دارد، این نرم‌افزار puddletag نام دارد. برای نصب این نرم‌افزار در توزیع‌های مبتی بر دبیان می‌توان از طریق مخازن آن را دانلود کرد و یا مستقیما در ترمینال دستور زیر را وارد نمود:  
{% highlight shell %}
sudo apt-get install puddletag
{% endhighlight %}

اگر هم از توزیع مبتنی بر دبیان استفاده نمی‌کنید می‌توانید به سایت پروژه به [این آدرس](http://puddletag.sourceforge.net/download.html "دانلود puddletag"){:rel="nofollow"}   سر بزنید.