---
layout: post
title: معرفی نرم‌افزار GoldenDict
author: مرتضی اسدی
tags:
- دیکشنری-اندروید
- مرتضی-اسدی
- Morteza-Asadi
- بهترین-دیکشنری
- معرفی-نرم‌افزار
- دانلود-جایگزین-دیکشنری-بابیلون-Babylon
redirect_from:
  - /2013/08/review-goldendict-software.html
---

بسیاری از افرادی که زبان اصلی‌شان انگلیسی نیست از نرم‌افزارهای دیکشنری در کامپیوتر خود استفاده می‌کنند. یکی از دیکشنری های بسیار محبوب بابیلون (babylon) است، بطوری که برای بسیاری کاربران، نام دیکشنری در کامپیوتر با نام بابیلون مترادف شده است.

اما این نرم‌افزار معایبی نیز دارد. یکی از معایب اسن است که هنگام نصب بابیلون، چند نرم‌افزار جانبی نیز به طور خودکار نصب می‌شوند و ایراد بعدی نیز اینکه widget که روی دسکتاپ قرار می‌گیرد و در مواردی می‌تواند آزاردهنده باشد. مسئله‌ی بعدی اینکه این نرم‌افزار یک نرم‌افزار غیررایگان بوده و برای استفاده از آن، چنانچه بخواهید پولی نپردازید، باید از کرک آن استفاده کنید. از لحاظ اخلاقی، استفاده از کرک برای هیچکدام از نرم‌افزارهای غیررایگان درست نیست.

بنابراین به شما توصیه می‌کنم با بابیلون خداحافظی کنید، چون یک دیکشنری رایگان و مناسب به نام GoldenDict می‌تواند جایگزین آن شود! بخصوص که این نرم‌افزار برای ویندوز، لینوکس و گوشی‌های هوشمند اندروید ارائه شده است.

توانایی بابیلون در ترجمه، بخاطر فایل های واژه‌نامه (glossary) بابیلون است که با پسوند BGL شناخته می‌شوند، نرم‌افزار GoldenDict می‌تواند مستقیما از فایل‌های BGL استفاده کند. کافی است این فایل‌ها را درون برنامه Import کنید. برای این‌کار ابتدا باید فایل BGL مورد نظر خود را دانلود نموده و در پوشه‌ای قرار دهید (یکی از کاملترین فایل های واژه‌نامه، واژه‌نامه آقای Farajbeik است که می‌توانید آن را از [این لینک](http://m-asadi.persiangig.com/Farajbeik_Farsi.BGL "Farajbeik_Farsi") دانلود کنید).  
  
سپس در محیط برنامه کلید میانبر F3 را بزنید و یا مسیر Edit > Dictionaries را دنبال کنید. بعد از این‌کار پنجره‌ای مشابه تصویر زیر نمایان می‌شود:  

{:refdef: class="center"}
![اضافه کردن دیکشنری جدید به GoldenDict]({{ site.baseurl }}/images/goldenDict-1.png "اضافه کردن دیکشنری جدید به GoldenDict")
{: refdef}

با کلیک بر روی Add می‌توان مسیر فایل‌های واژه‌نامه (glossary) را به برنامه بدهید. کار تمام است و اکنون می‌توانید از برنامه استفاده کنید. در شکل زیر مشاهده می‌کنید که عبارت Computer تایپ شده و معانی فارسی آن در سمت راست آمده است:

{:refdef: class="center"}
![GoldenDict]({{ site.baseurl }}/images/goldenDict-2.png "GoldenDict")
{: refdef}

دیکشنری GoldenDict یک ویژگی جالب دیگر نیز دارد و آن استفاده از سایت‌ها و منابع آنلاین نظیر ویکی‌پدیا برای ترجمه است. به طور پیش‌فرض ویکی‌پدیای انگلیسی در این نرم‌افزار فعال است. ولی ما می‌خواهیم ویکی‌پدیای فارسی را هم اضافه کنیم، برای این‌کار باید این ۳ مرحله را انجام داد:

1.  کلید میانبر F3 را بزنید و یا مسیر Edit > Dictionaries را دنبال کنید و به تب Wikipedia بروید.
2.  بر روی Add کلیک کنید.
3.  در قسمت Address عبارت http://fa.wikipedia.org/w را تایپ نموده و تیک قسمت Enabled را بزنید.

تصویر زیر این مراحل را به صورت تصویری شرح می‌دهد:  

{:refdef: class="center"}
![افزودن ویکی‌پدیای فارسی به GoldenDict]({{ site.baseurl }}/images/goldenDict-3.png "افزودن ویکی‌پدیای فارسی به GoldenDict")
{: refdef}

حال اگر عبارتی برای ترجمه وارد شود، افزون بر واژه‌نامه‌های BGL درون کامپیوتر، Goldendict در ویکی‌پدیای فارسی نیز به دنبال عبارت می‌گردد، در تصویر زیر یافته‌های عبارت "محمدرضا شجریان" در ویکی‌پدیای فارسی در نتایج مشاهده می‌شود:

{:refdef: class="center"}
![GoldenDict]({{ site.baseurl }}/images/goldenDict-4.png "GoldenDict")
{: refdef} 

نکته آخر اینکه برای اینکه قابلیت تلفظ هم در این نرم‌افزار فعال شود باید فایل‌های صوتی [مثل این](http://www.slymandata.com/lingoes_mirror_europe/speech/Lingoes%20English.zip "Lingoes English"){:rel="nofollow"} را دانلود نموده و از مسیر Edit > Dictionaries > Sound Dirs به برنامه Import کرد.


[دانلود نرم‌افزار GoldenDict](http://goldendict.org/download.php "دانلود نرم‌افزار GoldenDict"){:rel="nofollow"} از سایت اصلی آن


**GldenDict برای گوشی های اندرویدی**

نرم افزار GoldenDict برای اندروید در 2 نسخه رایگان و تجاری منتشر می‌شود، نسخه‌ی رایگان آن را می‌توانید از طریق [این لینک](http://cafebazaar.ir/app/mobi.goldendict.android.free/?l=fa "دانلود GoldenDict Free"){:rel="nofollow"} از سایت کافه بازار دانلود کنید. پس از نصب، نرم‌افزار یک فولدر به نام GoldenDict در SD کارت شما می‌سازد، حال کافی است که  فایل های واژه‌نامه  یا glossary (با پسوند BGL ) را در این فولدر کپی نمایید. یکی از کاملترین فایل های واژه‌نامه، واژه‌نامه آقای فرج‌بیک است که می‌توانید آن را از [این لینک](http://m-asadi.persiangig.com/Farajbeik_Farsi.BGL "Farajbeik_Farsi") دانلود کنید.