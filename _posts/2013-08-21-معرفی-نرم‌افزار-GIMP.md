---
layout: post
title: معرفی نرم‌افزار GIMP
author: مرتضی اسدی
tags:
- جایگزین-فتوشاپ
- دانلود-گیمپ
- دانلود-Gimp
- نرم‌افزار-ویرایش-عکس
- مرتضی-اسدی
- Morteza-Asadi
- معرفی-نرم‌افزار
redirect_from:
  - /2013/08/review-gimp-software.html
---
حتما برای خیلی از ما پیش آمده که بخواهیم عکس یا تصویری را ویرایش کنیم... در این مواقع اولین گزینه‌ای که به ذهن خیلی از افراد می‌رسد نرم‌افزار بی‌نظیر فتوشاپ است. این نرم‌افزار در عرصه‌ی ویرایش تصویر واقعا بدون رقیب است. اما هزینه‌ی پرداختی برای این محصول Adobe هم از لحاظ زیاد بودن واقعا بی‌رقیب است. عده‌ای کرک کردن را برای استفاده از فتوشاپ پیشنهاد می‌دهند، اما فراموش نکنیم که از لحاظ اخلاقی، استفاده از کرک برای هیچکدام از نرم‌افزارهای غیررایگان درست نیست.  

اینجاست که باید به دنبال یک نرم‌افزار معادل برای آن باشیم، ولی نرم‌افزار معادلی که تمام ویژگی‌های فتوشاپ را داشته باشد متاسفانه وجود ندارد. با یک درجه چشم‌پوشی نرم‌افزار GIMP را به شما پیشنهاد می‌دهم که هم رایگان بوده و هم می‌تواند جایگزین مناسبی برای فتوشاپ باشد. نگران نباشید، چون بنا به گفته اکثر کارشناسان GIMP می‌تواند ۹۹٪ از کارهای کاربران معمولی را پوشش دهد! برخلاف فتوشاپ، GIMP برای هر سه سیستم‌عامل ویندوز، لینوکس و مک وجود دارد.

GIMP نرم‌افزار بسیار بزرگی است که صد نوشته مثل این هم برای معرفی و آموزش آن کم است! بنابراین در این نوشته فقط به معرفی کلیات این نرم‌افزار می‌پردازیم. خوشبختانه منابع بسیار زیادی در آموزش این نرم‌افزار حتی به فارسی نیز وجود دارد. برای نمونه می‌توان به [سایت آموزشی GIMP به زبان فارسی](http://gimp.ir/)اشاره نمود.

{:refdef: class="center"}
![گیمپ | GIMP]({{ site.baseurl }}/images/gimp-splash.jpg "گیمپ | GIMP")
{: refdef}
  
برای دانلود GIMP برای ویندوز و مک می‌توانید به سایت رسمی پروژه مراجعه کنید. در نسخه‌های مختلف لینوکس هم GIMP به طور پیش‌فرض نصب است. اما در توزیع‌هایی مثل اوبونتو برای کاهش حجم ISOی توزیع، معمولا آن را به طور پیش‌فرض همراه با اوبونتو ارائه نمی‌کنند. به هر حال برای نصب GIMP می‌توان به مرکز نرم‌افزار (Software Center) توزیع مورد نظر مراجعه کرد.  

نرم‌افزار GIMP شامل ۳ پنجره‌ی ابزار، تصویر و لایه ها می‌شود، به طور پیش‌فرض این ۳ پنجره به صورت مجزا نمایش داده می‌شوند که اگر از آن خوشتان نمی‌آید امکان یکپارچه‌سازی ان‌ها از نسخه‌ی 2.8 فراهم شده است، بار یاین منظور از منوی Windows > Single-Window Mode را تیک بزنید تا این ۳ پنجره به صورت یکپارچه نمایش داده شوند، تصویر زیر نحوه‌ی این کار را نشان می‌دهد:

{:refdef: class="center"}
![گیمپ | GIMP]({{ site.baseurl }}/images/gimp.jpg "گیمپ | GIMP")
{: refdef}

همانطور که در تصویر می‌بینید GIMP دارای امکانات بسیار زیادی است که کار با آن‌ها مهارت خاص خود را می‌طلبد، اگر در فتوشاپ حرفه‌ای هستید، این امکانات بسیار به فتوشاپ شبیه است و می‌توانید با همان معلومات فتوشاپ‌تان با آن کار کنید، اگر هم چیز زیادی نمی‌دانید اصلا نگران نباشید، چرا که با خواندن [کتاب GIMP](http://libooks.ir/Libooks%20Files/Persian/Graphic-Animation/gimpbook-violet-edition-first-edit.tar.bz2 "کتاب فارسی GIMP") که به زبان فارسی و نوشته‌ی آقای محمدباقر اهتمام است، می‌توانید GIMP را به‌راحتی فرابگیرید، این کتاب شامل ۱۵ فصل زیر است:

- فصل ۱. نصب و پیکربندی گیمپ
- فصل ۲. آشنایی با محیط گیمپ و ذخیره عکس‌ها
- فصل ۳. معرفی جعبه ابزار گیمپ
- فصل ۴. ابزارهای انتخاب
- فصل ۵. ابزارهای رنگ آمیزی
- فصل ۶. ابزارهای تغییر شکل
- فصل ۷. ابزارهای رنگ
- فصل ۸. دیگر ابزارها
- فصل ۹. لایه‌ها در گیمپ
-  فصل ۱۰. فیلترها در گیمپ
-  فصل ۱۱. ترمیم و اصلاح تصاویر
-  فصل ۱۲. ویرایش تصاویر پیشرفته
-  فصل ۱۳. افکت های ویژه
-  فصل ۱۴. کار بر روی نوشته‌ها
-  فصل ۱۵. گرافیک وب

  
[دانلود GIMP](http://www.gimp.org/downloads/ "دانلود GIMP"){:rel="nofollow"} برای ویندوز و مک