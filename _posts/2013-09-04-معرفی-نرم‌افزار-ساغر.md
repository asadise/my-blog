---
layout: post
title: معرفی نرم‌افزار ساغر
author: مرتضی اسدی
tags:
- دانلود-نرم‌افزار-ساغر
- نرم‌افزار-شعر-و-ادب
- مرتضی-اسدی
- Morteza-Asadi
- Saaghar-Poem-Software
- معرفی-نرم‌افزار
redirect_from: 
  - /2013/09/review-saaghar-software.html
---
شعر و ادب پارسی از دیرباز بسیار پر فروغ بوده است و بسیاری از ما ایرانیان نبز این میراث نیکو را دوست داریم و در حد توان خود، می‌کوشیم تا این ادبیات را بخوانیم و درخاطرمان نگهداریم. برای این منظور هم کتاب‌های شاعران مختلف را تهیه نموده و نگهداری می‌کنیم. به عنوان مثال تقریبا همه‌ی ما یک دیوان حافظ در خانه داریم که گاهی با آن تفألی می‌زنیم و یا در مناسبت‌های خاص مثل شب یلدا آن را دور هم می‌خوانیم...

در دنیای کامپیوتر هم نرم‌افزارهای ادبی بسیاری وجود دارد که هر یک ویژگی‌های منحصر به‌فرد خود را دارد، خیلی از آن‌ها تجاری هستند و برای استفاده از آن‌ها باید پول پرداخت کرد. اما در این میان یک نرم‌افزار رایگان و آزاد نیز موجود است که ساغر نام دارد. این نرم‌افزار بسیار کامل بوده و برای هر سه سیستم‌عامل ویندوز، لینوکس و مک موجود است. شایسته است که هر یک از ما به عنوان یک ایرانی این نرم‌افزار را روی سیستم عامل خود داشته باشیم.

پیش از نرم‌افزار ساغر، نرم‌افزار دیگری به نام [گنجور رومیزی](http://ganjoor.net/){:rel="nofollow"} وجود داشته که این نرم‌افزار تنها برای ویندوز در دسترس است، هدف از ایجاد ساغر این بود که در محیط‌های غیر از ویندوز، نظیر مک و لینوکس، احتیاج به یک نرم‌افزار شعر جامع حس می‌شد. ساغر از همان پایگاه داده‌ی گنجور استفاده می‌کند، ولی در همه سیستم عامل‌ها در دسترس است. شکل زیر نمایی از محیط این نرم‌افزار را نشان می‌دهد:

{:refdef: class="center"}
![ساغر | Saaghar]({{ site.baseurl }}/images/saaghaar.jpg "ساغر | Saaghar")
{: refdef}

از ویژگی‌های مثبت ساغر، این است که به کاربر اجازه می‌دهد در یک لحظه تعداد زیادی صفحه باز کند (قابلیت چند برگه‌ای). جستجوی شعر ساغر بسیار پیشرفته است و به عبارتی دست کاربر را در انجام یک جستجوی کامل باز می‌گذارد. از دیگر ویژگی‌های آن، قابلیت ذخیره شعر مورد نظر در قالب پی‌دی‌اف (PDF)،‌ اچ‌تی‌ام‌ال (HTML)، تک (TeX)، سی‌اس‌وی (CSV) و یا متن ساده (txt)‬ می‌باشد. قابلیت چاپ، گرفتن فال حافظ و انتخاب شعر به‌صورت تصادفی از دیگر ویژگی‌های جالب توجه در نرم‌افزار ساغر است.
  
ساغر در حال حاضر، اشعار و آثار ۶۳ شاعر زیر را در خود دارد:  
  
-  **ابوسعید ابوالخیر**
-  **احمد شاملو**
-  **اسدی توسی**
- **اقبال لاهوری**
- **امیرخسرو دهلوی**
- **انوری**
- اوحدی
- **باباطاهر**
-  بهرام سالکی
-  **بیدل دهلوی**
-  **پروین اعتصامی**
-  **جامی**
-  **حافظ**
-  **خاقانی**
-  خلیل‌الله خلیلی
-  **خواجوی کرمانی**
-  **خیام**
-  رضی‌الدین آرتیمانی
-  **رهی معیری**
-  **رودکی**
-  **سعدی**
-  سلمان ساوجی
-  **سنایی**
-  **سهراب سپهری**
-  سیف فرغانی
-  سیمین بهبهانی
-  شاه نعمت‌الله ولی
-  **شهریار**
-  **شیخ بهایی**
-  **شیخ محمود شبستری**
-  شیون فومنی
-  **صائب تبریزی**
-  عبدالواسع جبلی
-  **عبید زاکانی**
-  **عراقی**
-  **عرفی**
-  **عطار**
-  **فخرالدین اسعد گرگانی**
-  **فرخی سیستانی**
-  **فردوسی**
-  **فروغ فرخزاد**
-  فروغی بسطامی
-  فیض کاشانی
-  قاآنی
-  کامبیز صدیقی کسمایی
-  **کسایی**
-  **محتشم کاشانی**
-  محمدحسن بارق شفیعی
-  **مسعود سعد سلمان**
-  ملا هادی سبزواری
-  **ملک‌الشعرای بهار**
-  **منوچهری**
-  **مهدی اخوان ثالث**
-  مهستی گنجوی
-  **مولوی**
-  **ناصرخسرو**
-  **نصرالله منشی**
-  **نظامی**
-  **نیما یوشیج**
-  **هاتف اصفهانی**
-  هجویری
-  هلالی جغتایی
-  **وحشی بافقی**

[دانلود نرم‌افزار ساغر](http://pozh.org/saaghar/downloads/){:rel="nofollow"} از سایت رسمی
