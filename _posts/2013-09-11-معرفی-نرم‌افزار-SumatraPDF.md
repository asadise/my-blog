---
layout: post
title: معرفی نرم‌افزار SumatraPDF
author: مرتضی اسدی
tags:
- دانلود-pdf-خوان-SumatraPDF
- پی‌دی‌اف-خوان-کم-حجم
- مرتضی-اسدی
- Morteza-Asadi
- معرفی-نرم‌افزار
- دانلود-معادل-Adobr-Reader
redirect_from: 
  - /2017/04/review-sumatraPD-software.html
---
امروزه فایل‌های PDF در دنیای کامپیوتر بسیار پرکاربرد شده‌اند. بسیاری از افراد ترجیح می‌دهند به جای حمل یک کتاب قطور و سنگین، نسخه‌ی PDF آن را در کامپیوتر شخصی، موبایل و یا تبلت‌شان داشته باشند. PDF مخفف Portable Document Format (فرمت سند قابل‌حمل) است. به خاطر قابل حمل بودن، ارسال و اشتراک‌گذاری نوشته‌ها در اینترنت اغلب به فرمت PDF است. بسیاری از افراد برای مشاهده فایل‌های PDF از نرم‌افزار Adobe Reader استفاده می‌کنند. اما این نرم‌افزار مفید در کنار ویژگی‌های مثبت خود دارای چند ویژگی منفی است.

نخست آنکه حجم این نرم افزار زیاد است (فایل Setup آن در حدود ۴۰-۳۰ مگابایت حجم دارد و بعد از نصب هم بسیار بیش از این، حجم اشغال می‌کند). ایراد دوم به شرکت سازنده‌ی این نرم‌افزار، یعنی شرکت Adobe مربوط می‌شود که کاربران ایرانی را از دریافت این نرم‌افزار محروم کرده است.

در این مقاله به معرفی جایگزینی برای نرم‌افزار Adobe Reader می‌پردازم. نرم‌افزاری مفید و مناسب برای خواندن فایل‌های PDF به نام SumatraPDF.   
  
نرم‌افزار SumatraPDF یک نرم‌افزار رایگان بوده و برای سیستم‌عامل ویندوز عرضه می‌شود. این نرم‌افزار از فرمت‌های مختلفی ازجمله CBR ،CBZ ،DjVu ،XPS ،CHM ،MOBI ،ePub ،PDF پشتیبانی می‌کند. کار با SumatraPDF بسیار ساده است.  
  
نرم‌افزار SumatraPDF از زبان‌های بسیار زیادی پشتیبانب می‌کند که از جمله‌ی این زبان‌ها زبان فارسی است. برای فارسی کردن محیط این نرم‌افزار باید مسیر Setting > Change Language را دنبال کرد و از لیست زبان‌ها، زبان فارسی را برگزید. یک قابلیت جالب در SumatraPDF، نمایش فایل‌هایی که اخیرا خوانده شده‌اند در صفحه‌ی شروع نرم‌افزار است، تصویر زیر نمایی از این برنامه را نشان می‌دهد:  

{:refdef: class="center"}
![نرم‌افزار SumatraPDF]({{ site.baseurl }}/images/sumatraPDF.jpg "نرم‌افزار SumatraPDF")
{: refdef}
  
نرم‌افزار SumatraPDF در نسخه‌ی قابل حمل (Portable) هم عرضه می‌شود، این نسخه فقط یک فایل exe را شامل می‌شود و شما می‌توانید آن را روی Flash Memory خود کپی کرده و در مواقعی که از یک کامپیوتر عمومی استفاده می‌کنید -مثل کافی‌نت‌ها- نیز ان را همراه داشته باشید.  
ویژگی جالب دیگر SumatraPDF، نگه‌داری آخرین صفحه‌ی خوانده شده هر فایل است، به عنوان مثال فرض کنید شما در حال خواندن یک رمان طولانی با SumatraPDF هستید، تا صفحه‌ی ۱۲ آن را می‌خوانید و سپس آن را می‌بندید. دفعه‌ی بعدی که این فایل را باز می‌کنید این بار SumatraPDF آن را از صفحه‌ی ۱۲ شروع می‌کند. این قابلیت شما را در خواندن اسناد طولانی بسیار کمک خواهد کرد.  
  
[دانلود نرم‌افزار SumatraPDF](http://blog.kowalczyk.info/software/sumatrapdf/download-free-pdf-viewer.html "دانلود SumatraPDF"){:rel="nofollow"} از سایت رسمی پروژه
