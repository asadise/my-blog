---
layout: post
title: معرفی نرم‌افزار Stellarium
date: '2013-09-18T08:00:00.000+04:30'
author: Morteza Asadi
tags:
- دانلود-نرم‌افزار-نجوم-ستاره-شناسی
- دانلود-stellarium
- مرتضی-اسدی
- Morteza-Asadi
- معرفی-نرم‌افزار
redirect_from: 
  - 2017/04/review-stellarium-software.html
---
آیا شما هم مثل من به آسمان شب علاقمندید؟ آیا شب‌ها از نگاه‌کردن به ستاره‌ها لذت می‌برید؟ شاید شما هم مانند خیلی از افراد دیگر دوست دارید که یک تلسکوپ داشتید و شب‌ها بوسیله‌ی آن مشغول رصد آسمان شوید... اما خوب است بدانید که تصاویر جذاب و رنگی از ستارگان که اغلب در مجلات به چاپ می‌رسد توسط تلسکوپ‌های حرفه‌ای گرفته می‌شود. هزینه‌ی خرید یک تلسکوپ هم بسیار بالاست، به‌علاوه شما با یک تلسکوپ آماتوری دستاوردی نخواهید داشت بجز تصاویر بی‌کیفیت و تقریبا سیاه و سفید. پس چاره چیست؟

شاید استفاده از یک نرم‌افزار آزاد و رایگان برای ستاره‌شناسی مفید به نظر برسد، اسم این نرم‌افزار stellarium است که برای هر سه سیستم‌عامل ویندوز، مک و لینوکس موجود است. این نرم‌افزار هم برای غیرحرفه‌ای‌ها و هم برای حرفه‌ای‌ها در نجوم بسیار مناسب است.

stellarium یک نرم‌افزار بسیار دقیق و پرکاربرد در حوزه‌ی نجوم است. در این نرم‌افزار شما این امکان را دارید که با مشخص کردن شهر محل زندگی خود، از مختصات شهر خودتان به آسمان بنگرید. در ابتدای شروع نرم‌افزار، شما آسمان را به صورت سه‌بعدی (با چشم غیرمسلح) مشاهده می‌کنید و با Zoom کردن در هر نقطه‌ای از آسمان می‌توانید ستاره ها، سیارات و کهکشان‌های آن قسمت از آسمان را ببنبد، در واقع با zoom کردن دید شما از چشم غیرمسلح به دید با تلسکوپ تبدیل می‌شود. شکل زیر نمایی از محیط برنامه را نشان می‌دهد: 

{:refdef: class="center"}
![نرم‌افزار Stellarium]({{ site.baseurl }}/images/stellarium-1.jpg "نرم‌افزار Stellarium")
{: refdef}
  

این نرم‌افزار از زبان شیرین فارسی نیز پشتیبانی می‌کند، شما می‌توانید بعد از نصب برنامه، با زدن کلید F2 در زبانه‌ی Main زبان برنامه را به فارسی تغییر دهید، با فارسی کردن برنامه، تمام منوها و نام سیارات، صورفلکی و بعضی از کهکشان‌ها به فارسی نمایش داده می‌شود. کار دیگری که باید انجام دهید، انتخاب شهر محل زندگی‌تان است، برای این‌کار کلید F6 را بزنید تا در محیط نرم‌افزار، منویی مانند شکل زیر برای شما نمایان شود، خوشبختانه این نرم‌افزار اکثر شهر‌های مهم ایران را در لیست موقعیت‌هایش دارد و کافی است نام شهرتان را به انگلیسی در محل جستجو بنویسید، حتی شما می‌توانید از این هم فراتر بروید و موقعیت یک سیاره‌ی دیگر را انتخاب کنید تا از روی آن سیاره به سایر نقاط کائنات بنگرید!

{:refdef: class="center"}
![نرم‌افزار Stellarium]({{ site.baseurl }}/images/stellarium-2.jpg "نرم‌افزار Stellarium")
{: refdef}

یکی از ویژگی‌های جالب توجه در این نرم‌افزار،Scriptهای (برنامه‌های) آن هستند، Scriptها درواقع سناریوهایی هستند که در یک تاریخ مشخص اتفاق افتاده است، مثلا شبیه‌سازی یک کسوف که در تاریخ مشخصی اتفاق افتاده است، چند تا از این Scriptها به طور پیش‌فرض در برنامه وجود دارد، برای دیدن آن‌ها کافی است کلید F2 را بزنید و به زبانه‌ی Script (یا برنامه‌ها) بروید و پس ار انتخاب آن‌ها کلید ▶ (Play) را بزنید، چون این Scriptها اغلب توسط افراد مختلف ساخته می‌شود، می‌توانید تعداد زیادی از آن‌ها را در اینترنت هم بیابید.
{:refdef: class="center"}
![نرم‌افزار Stellarium]({{ site.baseurl }}/images/stellarium-3.jpg "نرم‌افزار Stellarium")
{: refdef}

البته این موارد تنها گوشه‌ای از امکانات این نرم‌افزار فوق‌العاده است، اگر شما هم به این نرم‌افزار علاقمند شده‌اید، می‌توانید آن را از [سایت رسمی‌اش](http://www.stellarium.org/ "stellarium"){:rel="nofollow"} دانلود کنید و تمام این ویژگی‌ها را تجربه کنید.