---
layout: post
title: درسنامه، آموزش رایگان در ایمیل شما
author: مرتضی اسدی
tags:
- آموزش-رایگان-در-ایمیل-شما
- مرتضی-اسدی
- اینترنت
- Morteza-Asadi
redirect_from: 
  - /2017/04/introducing-darsnameh.html
---
امروزه دیگر ایمیل (پست الکترونیکی) در زندگی اکثر ما نقش مهمی دارد. شاید فکر کنید که با آمدن شبکه‌های اجتماعی نظیر فیسبوک نقش ایمیل کمرنگ‌تر از گذشته شده است، ولی این دیدگاه زیاد درست نیست، چرا که ارتباطی که با ایمیل انجام می‌شود هم معتبرتر بوده و هم ماندگار است. یک نوشته در شبکه‌های اجتماعی شاید تا بیشتر از چند دقیقه جلوی چشم دوستتان نباشد در حالیکه اگر یک ایمیل برای او بفرستید می‌توانید مطمئن باشید که آن را می‌خواند.

اما شما از ایمیل‌تان برای چه کارهایی استفاده می‌کنید؟ ارتباط با دوستان و آشنایان؟ قرارها و مناسبات کاری؟ شاید هم از ایمیل برای عضویت در گروه‌های اینترنتی استفاده می‌کنید که هر روز برایتان چندین ایمیل بفرستند و شما را سرگرم کنند. در این نوشته می‌خواهم شما را با یک مورد استفاده جدید از ایمیل آشنا کنم، آموزش در ایمیل، آن هم آموزشی رایگان و به زبان فارسی توسط وب‌سایت [درسنامه](https://www.darsnameh.com/ "درسنامه"){:rel="nofollow"}...

[درسنامه](https://www.darsnameh.com/ "درسنامه"){:rel="nofollow"}، یک وب‌سایت آموزش از راه دور بر مبنای ایمیل است. این سایت در ۲۵ مرداد ۱۳۸۹ تاسیس شده است. شما می‌توانید در هر یک از دوره‌های درسنامه تنها با یک ایمیل خالی ثبت‌نام کنید، پس از ثبت‌نام، درس‌های آن دوره برای شما ارسال می‌شوند. یک یا دو روز بعد از ارسال هر درس، آزمون آن درس شامل چند سوال تستی، بوسیله ایمیل برای شما فرستاده می‌شود، اگر به آزمون درست پاسخ دهید، درس بعدی برای شما ارسال می‌شود. در پایان هر دوره و در صورت موفقیت در آزمون‌های کلیه دروس، گواهینامه رسمی سایت درسنامه برای شما از طریق ایمیل ارسال می‌گردد.

در حال حاضر دوره‌های آموزشی زیر در درسنامه ارئه می‌شوند:  

*   وبلاگ نویسی
*   مبانی شبکه
*   ویدئونگاری
*   توییتر
*   **مبانی امنیت در کامپیوتر و اینترنت**
*   آشنایی مقدماتی با نرم افزار آزاد و گنو/لینوکس
*   استاد بزرگی ایمیل و جیمیل
*   مبانی پشتیبان گیری از اطلاعات
*   اصول مقدماتی عکاسی
*   مبانی گوگل آنالیتیکز
*   سواد رسانه‌ای
*   مبانی گوگل داکس
*   مایکروسافت آفیس- ورد
*   مایکروسافت آفیس- پاورپوینت
*   مایکروسافت آفیس- اکسل
*   مبانی امنیت در مک
*   آموزش مقدماتی سینما
*   آشنایی با انیمیشن
*   عکاسی دیجیتال ۱
*   چگونه رزومه بنویسیم؟
*   الفبای ارتباطات بصری و زبان تصویر
*   آشنایی با موسیقی غرب
*   مبانی علم اقتصاد
*   امنیت در وبلاگ نویسی
*   مبانی مدیریت زمان
*   آشنایی با مفاهیم فیلم
*   مدیریت خشم برای نوجوانان
*   مدیریت خشم برای والدین
*   استودیوی خانگی ضبط صدا
*   آشنایی عمومی با روش تحقیق
*   آموزش مقدماتی فوتوشاپ سی اس ۶
*   جستجوی قوی با گوگل
*   مبانی اندروید به زبان ساده
*   مبانی بازارهای مالی
*   مبانی امنیت در تلفن های هوشمند و تبلت ها
*   گزارش‌گری چندرسانه‌ای ۱- گزارشگری در زمانه‌ی اینترنت
*   گزارش‌گری چندرسانه‌ای ۲- اخلاق روزنامه‌نگاری
*   گزارش‌گری چندرسانه‌ای ۳- مطبوعات نو
*   گزارش‌گری چندرسانه‌ای ۴- از فکر تا عمل
*   گزارش‌گری چندرسانه‌ای ۵- عکاسی
*   گزارش‌گری چندرسانه‌ای ۶- نوشتن و خواندن
*   گزارش‌گری چندرسانه‌ای ۷- تدوین صدا
*   آشنایی با اچ‌تی‌ام‌ال و فناوری‌های اینترنت برای روزنامه‌نگاران و وبلاگ‌نویس‌ها

البته توجه داشته باشید که ممکن است این لیست در آینده تغییر کند، برای آگاهی از آخرین دوره‌های آموزشی ارائه شده در درسنامه، کافی است یک ایمیل خالی به help@darsnameh.com بفرستید.من به شما توصیه می‌کنم که حداقل در دوره‌ی مبانی امنیت در کامپیوتر و اینترنت (با ارسال ایمیل خالی به security1@darsnameh.com ) شرکت کنید.