---
layout: post
title: استاد جواد معروفی
author: Morteza Asadi
tags:
- دلنوشت
- مرتضی-اسدی
- پیانوی-ایرانی
- استاد-انوشیروان-روحانی
- Morteza-Asadi
- آهنگ-پیانو-خواب‌های-طلایی
- استاد-جواد-معروفی
redirect_from:
  - /2017/04/Javad-Maroufi.html
---
گوش‌دادن به آهنگ‌های نواخته شده با پیانو همیشه برای بسیاری از افراد آرام‌بخش و لذت‌بخش است. شاید شما هم از کسانی باشید که در حین انجام کاری، به آهنگ‌های بی‌کلام پیانو گوش می‌دهید تا هم تمرکز داشته باشید و هم از آهنگ لذت ببرید. در عرصه نوازندگی پیانو در سطح بین‌المللی می‌توان از هنرمندان بزرگی نظیر یانی و بهتوون نام برد که احتمالا شما ان‌ها را به خوبی می‌شناسید و چه بسا به آلبوم‌ها و آهنگ‌های آن‌ها گوش می‌دهید.

اما در ایران هم اساتید توانمندی در عرصه‌ی نوازندگی پیانو وجود دارند، استاد معروفی از آهنگسازان و نوازندگان برجسته پیانو در ایران بود.

اجازه بدهید ابتدا مختصری با فعالیت‌های هنری استاد معروفی آشنا شویم:

> استاد جواد معروفی (۱۳۷۴-۱۲۹۱ هـ.ش) از نوجوانی شروع به یادگیری تکنیک نوازندگی پیانو کلاسیک و همچنین موسیقی ایرانی در هنرستان ملی موسیقی کرد.
> 
> وی در جوانی معلم موسیقی مدارس تهران شد و با افتتاح رادیو، به رادیو پیوست و سال‌ها تک نواز پیانو بود. در سال ۱۳۳۲ آن به عضویت شورای عالی موسیقی درآمد.
> 
> از جمله خدمات فرهـنگی و آموزشی استاد معروفی، می‌توان به سال‌های تدریسش در دانشگاه تهران اشاره کرد. استاد در سال‌های عمرش در دانشگاه تهران و هـنرستان موسیقی، شاگردان بسیاری تربیت کرد که از جمله آن‌ها می‌توان به [انوشیروان روحانی](http://fa.wikipedia.org/wiki/%D8%A7%D9%86%D9%88%D8%B4%DB%8C%D8%B1%D9%88%D8%A7%D9%86_%D8%B1%D9%88%D8%AD%D8%A7%D9%86%DB%8C "انوشیروان روحانی"){:rel="nofollow"} اشاره کرد.[۱]


{:refdef: class="center"}
![استاد جواد معروفی]({{ site.baseurl }}/images/javad-maroufi.jpg "استاد جواد معروفی")
{: refdef}

استاد معروفی بیش از ۴۰ سال در زمینه آهـنگسازی فعالیت کرد. وی در طول عمر خود سعی در آشتی دادن موسیقی سنتی و غربی داشت.

آشناترین اثر استاد معروفی آلبوم خوا‌ب‌های طلایی است. من چند سال پیش از طریق یکی از دوستانم و به طور اتفاقی با کارهای استاد معروفی آشنا شدم و اگر بخواهم کارهای استاد معروفی را در یک جمله توصیف کنم باید بگویم “پیانو به سبک ایرانی، طوری که برای هر ایرانی‌ای آشناست…”

در پایان، پیشنهاد می کنم  قسمتی از آهنگ خواب‌های طلایی، را گوش کنید:
<audio controls="">  <source src="http://www.javad-maroufi.com/media/s/kh/02%20GoldenDreams.mp3" type="audio/ogg"></source></audio>

آهنگ‌های بیشتر از استاد معروفی را می‌توانید از [وب‌سایت رسمی استاد معروفی](http://javad-maroufi.com/ "سایت رسمی استاد معروفی"){:rel="nofollow"} بشنوید.

* * *

[۱] صفحه ویکی‌پدیای [جواد معروفی](http://fa.wikipedia.org/wiki/%D8%AC%D9%88%D8%A7%D8%AF_%D9%85%D8%B9%D8%B1%D9%88%D9%81%DB%8C "استاد معروفی"){:rel="nofollow"}