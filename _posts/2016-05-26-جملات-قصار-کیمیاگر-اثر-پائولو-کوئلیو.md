---
layout: post
title: جملات قصار داستان کیمیاگر اثر پائولو کوئلیو
date: '2016-05-26T09:00:00.000+04:30'
author: Morteza Asadi
tags:
- جملات-قصار-داستان-کیمیاگر
- خلاصه-رمان-کیمیاگر
- مرتضی-اسدی
- Morteza-Asadi
- معرفی-کتاب
- خلاصه-داستان-کیمیاگر

redirect_from: 
  - /2016/05/powered-The-Alchemist-by-Paulo-Coelho.html
---
در نوشته‌ی قبلی به [خلاصه رمان کیمیاگر اثر پائولو کوئلیو](http://asadiweb.ir/خلاصه-رمان-کیمیاگر-اثر-پائولو-کوئلیو/) پرداختیم. در این نوشته قصد دارم جملات زیبای این رمان را با یکدیگر مرور کنیم. همانطور که در پست قبل گفتم، روح کلی داستان دعوت به آزاد شدن از تعلقات و وابستگی‌ها و آغاز سفر است که در نهاد بشر وجود دارد. همچنین جملات قصار زیبایی در جای جای داستان کیمیاگر وجود دارد که حس خوبی به خواننده منتقل می‌کند؛ حال این جملات زیبا را یک به یک با هم مرور می‌کنیم.

*   رویاها زبان خداوند هستند.
*   چیزهای ساده شگفت‌انگیزترین چیزها در زندگی هستند و فقط فرزانگان می‌توانند از آنها سر دربیاورند.
*   هر کس فکر می‌کند که می‌داند دیگران چگونه باید زندگی کنند، اما هیچکس برای زندگی خود ایده‌ای ندارد.
*   بزرگترین دروغ دنیا این است: در مرحله‌ای از زندگی، کنترل آنچه به سرمان می‌آید از دستمان خارج می‌شود و سرنوشت هدایت آن را به عهده می‌گیرد.
*   افسانه‌ی شخصی چیزی است که همیشه در صدد انجام آن بوده‌ای، هر کس از زمان بچگی‌اش می‌داند که افسانه‌‌ی شخصی‌اش چیست.
*   بر روی این کره‌ی خاکی حقیقتی بزرگ وجود دارد. هر کس که باشی یا هر کاری که انجام می‌دهی، وقتی واقعا از صمیم قلب چیزی را بخواهی، آنگاه این خواسته‌ی تو از روح جهان سرچشمه می‌گیرد و تو مامور انجام آن بر روی زمین می‌شوی.
*   شناخت افسانه‌ی شخصی تنها وظیفه‌ی واقعی هر آدمی است، اساسا همه چیزها یک چیز واحد هستند.
*   وقتی چیزی را بخواهی تمام کائنات دست به دست هم می‌دهند تا تو نائل به انجام آن شوی.
*   مردم خیلی زود در زندگی‌شان به دلیل هستی خود پی می‌برند. شاید به همین خاطر است که خیلی زود هم تسلیم می‌شوند
*   اگر با وعده وعید در مورد چیزی که هنوز در اختیار نداری شروع کنی، اشتیاق تلاش برای رسیدن به آن را از دست خواهی داد.
*   اصل مطلوب نیرویی است که می‌خواهد تو به افسانه‌ی شخصی‌ات برسی، به همین خاطر طعم موفقیت را به تو می‌چشاند تا اشتیاق تو را بیشتر تحریک کند.
{:refdef: class="center"}
![کیمیاگر اثر پائولو کوئلیو]({{ site.baseurl }}/images/the-Alchemist.jpg "کیمیاگر اثر پائولو کوئلیو")
{: refdef}
*   خداوند برای هر کس در زندگی مسیری قرار داده است که باید ان را طی کند.
*   هرگز قبل از آنکه چیزی را بدست آوری، وعده آن را به کس دیگری نده.
*   بعضی از آدم‌ها می‌ترسند که اگر روزی رویایشان محقق شود، دیگر دلیلی برای ادامه زندگی نداشته باشند.
*   همیشه باید بدانی که چه می‌خواهی.
*   اگر انسان‌ها قادر باشند به آنچه در زندگی نیاز دارند و به آنچه خواهان آن هستند دست یابند، لازم نیست از چیزی بترسند.
*   چون در گذشته یا آینده‌ام زندگی نمی‌کنم،‌پس فقط زمان حال را درمی‌یابم؛ اگر بتوانی همه فکرت را روی زمان حال متمرکز کنی، احساس شادمانی خواهی کرد.
*   وقتی عاشق می‌شوی، همه چیز برایت معنا پیدا می‌کنند.
*   هر چیز که یک بار اتفاق بیافتد، ممکن است هرگز دوباره رخ ندهد؛ اما چیزی که دو بار اتفاق افتاد حتما برای بار سوم هم رخ می‌دهد
