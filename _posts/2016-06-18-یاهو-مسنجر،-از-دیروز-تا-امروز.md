---
layout: post
title: یاهو مسنجر، از دیروز تا امروز
author: مرتضی اسدی
tags:
- شکلک-معروف-یاهومسنجر
- مرتضی-اسدی
- تعطیلی-یاهومسنجر
- اینترنت
- Morteza-Asadi
- معرفی-نرم‌افزار
redirect_from: 
  - /2016/06/Yahoo-Messenger-from-yesterday-to-today.html
---
شرکت یاهو (!Yahoo) از جمله شرکت‌های اینترنتی است که در ارائه بسیاری از سرویس‌های اینترنتی پیشرو بوده است. بسیاری از این سرویس‌ها در کشور ما نیز بسیار پرطرفدار بوده‌اند و خیلی از ما، با محصولات این شرکت خاطرات زیادی داریم. اما این مسئولان یاهو در وبلاگ خود نوشتند که یاهو مسنجر نسخه دسکتاپ در تاریخ ۱۵ مرداد امسال برای همیشه به کار خود پایان می‌دهد. در این نوشته قصد داریم نگاهی به محصولات یاهو از جمله یاهومسنجر بیندازیم.

در اویل دهه‌ی ۸۰ شمسی، یعنی چیزی در حدود ۱۰ سال پیش که اینترنت به شکل امروزی فراگیر نبود و اینترنت فقط محدود به Dial-up و کافی‌نت‌ها می‌شد؛ محصولات و سرویس‌های یاهو در ایران بسیار پرطرفدار بودند. زمانی که Gmail وجود خارجی نداشت، خیلی‌ها از یاهو میل (Yahoo Mail) استفاده می‌کردند؛ آن هم با فضای ذخیره‌سازی ۶ مگابایت! جستجوگر یاهو (Yahoo search) هم در آن زمان بسیار معروف و پرکاربرد بود.  
  
{:refdef: class="center"}
![سرویس‌ها و محصولات یاهو | Yahoo services & Apps]({{ site.baseurl }}/images/yahoo-services.jpg "سرویس‌ها و محصولات یاهو | Yahoo services & Apps")
{: refdef}

اما یکی از محصولات یاهو که در ایران بسیار پرطرفدار بود؛ یاهو مسنجر (Yahoo Messenger) بود. آن زمان خیلی از افراد فقط به خاطر یاهومسنجر به اینترنت وصل می‌شدند؛ نرم‌افزار یاهومسنجر به صورت پیش‌فرض در تمامی کافی‌نت‌ها نصب بود و روی کارت‌های اینترنت تصویر شکلک معروف یاهومسنجر چاپ می‌شد. یاهومسنجر ویژگی‌هایی جالبی داشت که آن را متمایز می‌ساخت که در ادامه قصد داریم برخی از آن‌ها را برشمریم:

*   اتاق‌ها یا Roomهای یاهو در بسیاری از نقاط جهان از جمله ایران بسیار پرطرفدار بودند و در این اتاق‌ها افراد با یکدیگر به چت نوشتاری و صوتی می‌پرداختند؛ محبوبیت این اتاق‌ها به حدی بود که ایرانیان زیادی ساعات زیادی از شبانه‌روز را در آنها صرف می‌کردند. اما اتفاق بدی که سال ۲۰۱۲ رخ داد این بود که یاهو بطور رسمی اعلام نمود که تمام چت روم‌های عمومی خود را تعطیل می‌کند، و در تاریخ ۱۴ دسامبر ۲۰۱۲، این سرویس کاملاً از دسترس خارج شد. یاهو گفته که هدف از این اقدام، آغاز کار بر روی سرویس‌های جدید، تمرکز و بهبود سرویس‌های فعلی است.
*   از دیگر ویژگی‌های یاهو مسنجر، وجود شکلک‌ها یا smilerهای زیبا و جالب در آن بود. افراد با استفاده از smilerها می‌توانستند احساسات خود را بدون نوشتن جملات طولانی و فقط با ارسال یکی از آن‌ها بیان کنند. این smilerها بسیار محبوب شدند؛ به طوری که در پیروی از آن‌ها، در تمامی پیام‌رسان‌های موبایلی امروزی، Emoji و Sticker (برچسب) وجود دارد و در بخش نظرات بسیاری از وب‌سایت‌ها و وبلاگ‌ها smilerها پای ثابت هستند.
*   یکی از ویژگی‌های جالب یاهومسنجر که در هیچکدام از پیام‌رسان‌های امروزی وجود ندارد، BUZZ بود؛ گاهی اوقات که مدت زمان زیادی می‌گذشت و پیامی از طرف مقابل در چت ارسال نمی‌شد،‌ ارسال BUZZ سبب لرزش صفحه مسنجر، ایجاد صدای بلند و جلب توجه طرف مقابل می‌شد!

اما خبر ناراحت کننده‌ای که در روز‌های اخیر منتشر شده است، خبر تعطیلی نسخه‌ی Desktop یاهومسنجر است، مسئولان یاهو علت تعطیلی سرویس مسنجر را در [آخرین پست](https://yahoo.tumblr.com/post/145715934739/q2-2016-progress-report-on-our-product){:rel="nofollow"} وبلاگ خود این‌گونه توصیف می‌کنند:

> در حالی که ما امروز امکان تعامل میان محصول قدیمی و مسنجر جدید را فراهم کرده‌ایم، در عین حال کلیه کاربران‌مان را تشویق می‌کنیم که به سوی یاهومسنجر جدید مهاجرت کنند، چرا که پشتیبانی از مسنجر قدیمی را در تاریخ ۱۵ مرداد ماه سال جاری به طور کامل قطع خواهیم کرد. از این پس تمرکز ما بر مسنجر جدید با هدف ارائه بهترین تجربه برای کاربران‌مان خواهد بود.

تعطیلی یاهومسنجر شاید این نکته را به ما گوشزد کند که هر سرویسی هرچقدر هم که محبوب باشد، برای خودش دورانی دارد؛ و با سپری شدن این دوران، ناگزیر باید از صحنه رقابت کنار گذاشته شود. راستی شما چه خاطراتی با یاهومسنجر دارید؟ خوشحال می‌شوم که آنها را از طریق ارسال نظر با من و سایر خوانندگان وبلاگ به اشتراک بگذارید.