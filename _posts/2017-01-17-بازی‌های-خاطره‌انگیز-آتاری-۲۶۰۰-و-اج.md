---
layout: post
title: بازی‌های خاطره‌انگیز آتاری ۲۶۰۰ و اجرای آنها روی کامپیوتر
author: مرتضی اسدی
tags:
- بازی-های-آتاری-برای-کامپیوتر
- آتاری-دسته-خلبانی-هواپیما
- مرتضی-اسدی
- Morteza-Asadi
- معرفی-نرم‌افزار
redirect_from:
  - /2017/01/atari-2600-games-and-run-atari-games-on-pc.html
---

  

در روزگار نه‌چندان دور (۱۵-۱۰ سال پیش) که گوشی‌های هوشمند وجود نداشتند و استفاده از کامپیوتر زیاد مرسوم نبود، تنها ابزار الکترونیکی برای تفریح و بازی کردن، کنسول‌های بازی بود. کنسول بازی آتاری ۲۶۰۰ (Atari 2600) یکی از کنسول‌های خاطره‌انگیزی است که بچه‌های دهه ۶۰ با آن خاطرات زیادی دارند. اگر شما نیز دلتان برای آن دوران تنگ شده است و می‌خواهید دوباره لذت بازی‌های ساده‌ی آتاری ۲۶۰۰ را تجربه کنید؛ این نوشته را از دست ندهید.

  

  
  

نرم‌افزار stella یک پروژه‌ی متن‌باز است که برای شبیه‌سازی بازی‌های کنسول‌های قدیمی (مثل آتاری ۲۶۰۰) روی کامپیوتر برنامه‌نویسی شده است. این نرم‌افزار جالب برای هر سه سیستم‌عامل ویندوز، لینوکس و مک ارئه شده است که می‌توانید آن را از [صفحه رسمی این پروژه](http://stella.sourceforge.net/){:rel="nofollow"} دانلود کنید. در ادامه‌ی این مطلب، من مروری دارم بر مشهورترین و خاطره‌انگیزترین بازی‌هایی که برای آتاری ۲۶۰۰ وجود داشت و لینک دانلود ROM هر بازی را نیز می‌آورم.

  

**بازی هواپیما (عملیات رودخانه یا River Raid)**  
این بازی بدون شک مشهورترین بازی آتاری است و اولین بازی است که خیلی از افراد آن را با آتاری بازی کرده‌اند. داستان این بازی از این قرار است که شما در نقش یک هواپیما در حال عبور از رودخانه‌ای هستید و هلیکوپترها، جت‌ها و ناوهای دشمن مانع کار شما هستند. شما باید پل‌های روی رودخانه را خراب کنید، سوخت‌گیری کنید، مواظب باشید که با دیواره‌های رودخانه و جزیره‌ها برخورد نکنید و تا می‌توانید پیش بروید! شکل زیر نمایی از این بازی خاطره‌انگیز را نشان می‌دهد:

  
{:refdef: class="center"}
![بازی هواپیما (عملیات رودخانه یا River Raid)]( {{ site.baseurl }}/images/river-raid.png "بازی هواپیما (عملیات رودخانه یا River Raid)")
{: refdef}

دانلود [فایل راهنمای بازی](http://www.digitpress.com/library/manuals/atari2600/river_raid.pdf){:rel="nofollow"} (به انگلیسی) \- دانلود [فایل بازی هواپیما (عملیات رودخانه یا River Raid)](http://coolrom.com/roms/atari2600/15882/River_Raid.php){:rel="nofollow"} برای اجرا در stella

  

**بازی ماشین مسابقه‌ای یا Enduro**  
این بازی درواقع یکی از پرطرفدارترین بازی‌های مسابقه‌ای بود. داستان این بازی به این صورت است که شما در نقش راننده در رالی شرکت می‌کنید و در هر مرحله باید تعداد مشخصی ماشین را در زمانی معین پشت سر بگذارید. شرایط جاده هم در زمان‌های مختلف هر مرحله متفاوت است و از جاده برفی، تا جاده‌ی مه‌آلود تغییر می‌کند. شکل زیر نمایی از این بازی خاطره‌انگیز را نشان می‌دهد:


{:refdef: class="center"}
![بازی ماشین مسابقه‌ای یا Enduro]( {{ site.baseurl }}/images/enduro.png "بازی ماشین مسابقه‌ای یا Enduro")
{: refdef}
دانلود [فایل راهنمای بازی](http://www.digitpress.com/library/manuals/atari2600/enduro.pdf){:rel="nofollow"} (به انگلیسی) \- دانلود [فایل بازی ماشین مسابقه‌ای (Enduro)](http://coolrom.com/roms/atari2600/15767/Enduro.php){:rel="nofollow"} برای اجرا در stella

  

**بازی زیردریایی (جستجو در زیر دریا SeaQuest)**  
بازی معروف دیگر که قصد معرفی آن را دارم مربوط به دنیای زیر آب است. داستان این بازی از این قرار است که شما باید در نقش یک زیردریایی به اعماق دریا بروید و غواص‌هایی را که برای انجام ماموریت به زیر دریا رفته‌اند را به سطح آب برسانید؛ در این میان کوسه‌ها و زیردریایی‌های دشمن برای شما و غواص‌ها ایجاد دردسر می‌کنند. زیردریایی شما توانایی حمل حداکثر ۶ غواص را دارد؛ همچنین اکسیژن زیردریایی شما محدود است و برای بازیابی اکسیژن، باید هرچند وقت یکبار به سطح آب بازگردید. شکل زیر نمایی از این بازی خاطره‌انگیز را نشان می‌دهد:

  
{:refdef: class="center"}
![بازی زیردریایی (جستجو در زیر دریا SeaQuest)]( {{ site.baseurl }}/images/seaQuest.png "بازی زیردریایی (جستجو در زیر دریا SeaQuest)")
{: refdef}
دانلود [فایل راهنمای بازی](http://www.digitpress.com/library/manuals/atari2600/seaquest.pdf){:rel="nofollow"} (به انگلیسی) \- دانلود [فایل بازی زیردریایی (جستجو در زیر دریا SeaQuest)](http://coolrom.com/roms/atari2600/15972/Seaquest.php){:rel="nofollow"} برای اجرا در stella

  

**بازی فرماندهی هلیکوپتر (Chopper Command)**  
بازی خاطره‌انگیز بعدی مربوط به یک هلیکوپتر پشتیبان در کویر است؛ چشم امید همه به شماست! داستان این بازی به این صورت است که شما در نقش یک هلیکوپتر باید کامیون‌های حاوی آذوقه را پشتیبانی کنید و راه عبور آنها را ایمن نگهدارید؛ هلیکوپترها و هواپیماهای دشمن درصدد منفجر کردن کامیون‌ها هستند و شما باید جلوی آن‌ها را بگیرید تا بار کامیون‌ها سالم به مقصد برسد. شکل زیر نمایی از این بازی خاطره‌انگیز را نشان می‌دهد:

  
{:refdef: class="center"}
![بازی فرماندهی هلیکوپتر (Chopper Command)]( {{ site.baseurl }}/images/chopper-command.png "بازی فرماندهی هلیکوپتر (Chopper Command)")
{: refdef} 

دانلود [فایل راهنمای بازی](http://www.digitpress.com/library/manuals/atari2600/chopper_command.pdf){:rel="nofollow"} (به انگلیسی) \- دانلود فایل [بازی فرماندهی هلیکوپتر (Chopper Command)](http://coolrom.com/roms/atari2600/15956/Chopper_Command.php){:rel="nofollow"} برای اجرا در stella

  

**بازی توپخانه (حمله کماندویی یا Commando Raid)**  
یکی دیگر از بازی‌های مشهور آتاری، بازی حمله کماندویی است. داستان این بازی از این قرار است که شما در نقش توپخانه هستید و وظیفه حراست از منطقه و ساختمان‌های مجاور را دارید. هلیکوپتر‌های نفر بر دائما کماندوهای چترباز را بر فراز منطقه شما رها می‌کنند که توپخانه باید قبل از رسیدن آنها به زمین، آنها را در هوا نابود کند. کماندوهایی که به زمین می‌رسند، با خراب کردن ساختمان‌ها و حفر تونل به سمت زیر توپخانه، درصدد انفجار توپخانه برمی‌آیند، هرزگاهی نیز یک بمب‌افکن بر فراز منطقه پرواز کرده و یک بمب بر سر توپخانه می‌اندازد که باید قبل آن را در هوا منفجر کنید؛ وگرنه انفجار مهیبی رخ می‌دهد و همه‌چیز نابود می‌شود. شکل زیر نمایی از این بازی خاطره‌انگیز را نشان می‌دهد:

  
{:refdef: class="center"}
![بازی توپخانه (حمله کماندویی یا Commando Raid)]( {{ site.baseurl }}/images/commando-raid.png "بازی توپخانه (حمله کماندویی یا Commando Raid)")
{: refdef} 
دانلود [فایل راهنمای بازی](http://www.digitpress.com/library/manuals/atari2600/commando_raid.pdf){:rel="nofollow"} (به انگلیسی) \- دانلود [فایل بازی توپخانه (حمله کماندویی یا Commando Raid)](http://coolrom.com/roms/atari2600/16249/Commando_Raid.php){:rel="nofollow"} برای اجرا در stella

  

**بازی دزد و پلیس (Keystone Kapers)**  
بازی خاطره انگیز دیگر مربوط به تعقیب و گریز پلیسی است. داستان بازی دزد و پلیس (Keystone Kapers) به این صورت است که شما در نقش یک پلیس درحال تعقیب یک دزد در یک ساختمان هستید و باید در زمانی مشخص او را دستگیر کنید. در ابتدای هر مرحله جناب دزد یک طبقه از شما بالاتر است و شما باید با استفاده از پله‌برقی یا آسانسور دزد را تعقیب کرده و دستگیر کنید، قبل از اینکه دزد به طبقه آخر رفته و فرار کند. همچنین در طبقات باید مراقب موانعی نظیر سبد خرید، هواپیمای اسباب‌بازی و توپ بسکتبال سرگردان برخورد نکنید. همچنین در بعضی طبقات می‌توانید اجناسی که از دست دزد در حین فرار افتاده را جمع کرده و امتیاز بگیرید. شکل زیر نمایی از این بازی خاطره‌انگیز را نشان می‌دهد:

  
{:refdef: class="center"}
![بازی دزد و پلیس (Keystone Kapers)]( {{ site.baseurl }}/images/keystone-kapers.png "بازی دزد و پلیس (Keystone Kapers)")
{: refdef} 

دانلود [فایل راهنمای بازی](http://www.digitpress.com/library/manuals/atari2600/keystone_kapers.pdf){:rel="nofollow"} (به انگلیسی) \- دانلود [فایل بازی دزد و پلیس (Keystone Kapers)](http://coolrom.com/roms/atari2600/16077/Keystone_Kapers.php){:rel="nofollow"} برای اجرا در stella

  

**بازی تنیس (Tennis)**  
به مسابقات تنیس خوش آمدید! بازی تنیس (Tennis) یک بازی ورزشی است و مشابه یک بازی تنیس واقعی است؛ این بازی هم به صورت دونفره و هم به صورت تک‌نفره قابل انجام است. درصورتیکه تک‌نفره درمقابل رقیب باهوش مصنوعی قرار می‌گیرید، به هیچ وجه او را دست کم نگیرید که مغلوب خواهید شد. شکل زیر نمایی از این بازی خاطره‌انگیز را نشان می‌دهد:

  
{:refdef: class="center"}
![بازی تنیس (Tennis)]( {{ site.baseurl }}/images/tennis.png "بازی تنیس (Tennis)")
{: refdef} 
دانلود [فایل راهنمای بازی](http://www.digitpress.com/library/manuals/atari2600/tennis.pdf){:rel="nofollow"} (به انگلیسی) \- دانلود [فایل بازی تنیس (Tennis)](http://coolrom.com/roms/atari2600/16147/Tennis.php){:rel="nofollow"} برای اجرا در stella

  

**بازی بوکس (Boxing)**  
کی دیگر از بازی‌های مشهور آتاری، بازی بوکس (مشت‌زنی یا Boxing) است. این بازی با زاویه دید خاصی که دارد دو شرکت کننده را از بالا نشان می‌دهد؛ این بازی نیز هم به صورت دونفره و هم به صورت تک‌نفره قابل انجام است. در حالت تک‌نفره هم رقیب با هوش مصنوعی را دست کم نگیرید، زیرا در این صورت گرفتار ضربات مشت چپ و راست او خواهید شد! شکل زیر نمایی از این بازی خاطره‌انگیز را نشان می‌دهد:

  
{:refdef: class="center"}
![بازی بوکس (Boxing)]( {{ site.baseurl }}/images/boxing.png "بازی بوکس (Boxing)")
{: refdef} 
دانلود [فایل راهنمای بازی](http://www.digitpress.com/library/manuals/atari2600/boxing.pdf){:rel="nofollow"} (به انگلیسی) \- دانلود [فایل بازی بوکس (Boxing)](http://coolrom.com/roms/atari2600/15788/Boxing.php){:rel="nofollow"} برای اجرا در stella

  

**بازی Checkers**  
آخرین بازی که قصد معرفی آن را دارم، بازی فکری مشهور checkers است. این بازی به صورت تک‌نفره در مقابل رقیب با هوش مصنوعی است، همانطور که می‌دانید هدف این بازی، حذف تمام مهره‌های حریف است. شکل زیر نمایی از این بازی خاطره‌انگیز را نشان می‌دهد:

  
{:refdef: class="center"}
![بازی Checkers]( {{ site.baseurl }}/images/checkers.png "بازی Checkers")
{: refdef} 
دانلود [فایل راهنمای بازی](http://www.digitpress.com/library/manuals/atari2600/checkers.pdf){:rel="nofollow"} (به انگلیسی) \- دانلود [فایل بازی Checkers](http://coolrom.com/roms/atari2600/16232/Checkers_(32-in-1).php){:rel="nofollow"}{:rel="nofollow"} برای اجرا در stella

  

شما با کدام بازی‌های کنسول‌های قدیمی خاطره دارید؟ خوشحال می‌شویم اگر نام یک بازی یا خاطره‌ای از آن روزگار را با من و سایر خوانندگان این مطلب از طریق ارسال نظر به اشتراک بگذارید.