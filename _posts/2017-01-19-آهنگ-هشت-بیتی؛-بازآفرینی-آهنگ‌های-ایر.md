---
layout: post
title: آهنگ هشت بیتی؛ بازآفرینی آهنگ‌های ایرانی با صداهای الکترونیکی
author: مرتضی اسدی
tags:
- بازی-های-آتاری-برای-کامپیوتر
- آتاری-دسته-خلبانی-هواپیما
- مرتضی-اسدی
- Morteza-Asadi
- معرفی-نرم‌افزار

redirect_from:
  - /2017/01/8-bit-album-electronic-sound.html
---

  

داشتن خلاقیت در هر کاری می‌تواند منجر به ابداع آثار نو و تازه شود؛ به‌خصوص در زمینه‌ی آهنگ‌سازی. قبلا در [این نوشته‌](http://asadiweb.ir/%d8%a8%d8%a7%d8%b2%db%8c%e2%80%8c%d9%87%d8%a7%db%8c-%d8%ae%d8%a7%d8%b7%d8%b1%d9%87%e2%80%8c%d8%a7%d9%86%da%af%db%8c%d8%b2-%d8%a2%d8%aa%d8%a7%d8%b1%db%8c-%db%b2%db%b6%db%b0%db%b0-%d9%88-%d8%a7%d8%ac/)، درمورد کنسول آتاری، بازی‌های معروف آن و چگونگی شبیه‌سازی بازی‌های آتاری بر روی کامپیوتر صحبت کردم. چندی پیش، در گشت و گذار در اینترنت متوجه شدم که هنرمندی به نام مارتین شمعونی‌پور یک آلبوم موسیقی بی‌کلام روانه بازار کرده است که در این آلبوم، آهنگ‌های سنتی ایرانی را با استفاده از صداهای الکترونیکی بازی‌های کنسول‌هایی نظیر آتاری و نینتندو (میکرو) بازآفرینی شده است.

مورد جالب توجه دیگر این است که حتی کاور این آلبوم الهام گرفته و به سبک گرافیکی بازی‌های قدیمی آتاری طراحی شده است؛ که در تصویر زیر مشهود است:  
  
{:refdef: class="center"}
![آلبوم هشت بیتی | 8Bit Album]( {{ site.baseurl }}/images/8-bit-album.jpg "آلبوم هشت بیتی | 8Bit Album")
{: refdef}

مارتین شمعون‌پور، در توضیح انگیزه و هدفش از ساخت این آلبوم چنین می‌نویسد:

  
> "اولین دفعاتی که شروع به خواندن نت و نواختن ساز کردم به یاد بازی‌های کامپیوتری دوران کودکی و نوجوانی افتادم. چرا که خواندن نت همانند اکثر بازی‌های ماجراجویانه‌ی رایانه‌ای از سمت چپ به راست می‌باشد. اجرای نت‌ها به شکل صحیح مثل جمع‌کردن سکه‌ها و جوایز بازی بود و اجرای اشتباه آن‌ها مثل برخورد به موانع و دشمنان بود. مثلاً اجرای نت‌های ساده مثل عبور از مراحل اولیه بود ولی نت‌های تند و قطعات سریع مثل عبور از مراحل پیچیده و یا برخورد با غول آخر بازی‌های «نینتندو» بود. البته من هیچ‌وقت آن تسلطی که در بازی‌های آتاری و نینتندو داشتم در نت‌خوانی و اجرای نت نداشته‌ام، ولی سعی می‌کردم در حین نوازندگی از همان آرامش و تسلطی استفاده کنم که در حین بازی «سوپرماریو» (قارچ‌خور) استفاده می‌کردم.  
> آلبوم «هشت‌بی‌تی» در ستایش لحظات لذیذی است که برای من و بسیاری از هم‌بازی‌هایم بی‌نهایت هیجان‌انگیز بود. در این مجموعه سعی شده برخی از قطعات موسیقی ایران را چه از نظر ساختار سنتی، محلی و یا پاپ با این بافت خاطره‌انگیز، تصویرسازی کرد."

اگر به این آهنگ‌های این آلبوم علاقمند شده‌اید، می‌توانید دموی آهنگ‌ها را از [سایت بیپ‌تونز](http://beeptunes.com/album/8429791) گوش کنید و یا کل آلبوم را از طریق همین سایت خریداری نمایید. درنهایت باید ذکر کنم که این هنرمند خلاق، [کانالی در ساوندکلاد (soundCloud)](https://soundcloud.com/martinshamoonpour){:rel="nofollow"} دارد که هرزگاهی کارهایش را در آنجا قرار می‌دهد.