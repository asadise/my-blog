---
layout: post
title: مطالعه‌ی فایل‌های PDF در گوشی هوشمند بدون اسکرول افقی
author: مرتضی اسدی
tags:
- بهترین-سایز-pdf-برای-گوشی-های-موبایل
- pdf-بدون-اسکرول
- مرتضی-اسدی
- بزرگ-کردن-فونت-PDF
- Morteza-Asadi
- معرفی-نرم‌افزار

redirect_from: 
  - /2017/01/reading-pdf-in-smart-phone-without-horizontal-scrolling.html
---

  

حتما برای شما هم پیش آمده است که بخواهید یک فایل PDF را در گوشی هوشمند خود مطالعه کنید و از آنجایی که صفحه گوشی‌های هوشمند کوچک است، برای خواندن هر سطر مجبور باشید به انتهای سطر اسکرول افقی انجام دهید و دوباره برای خواندن سطر بعد به ابتدای سطر اسکرول افقی انجام دهید. در این نوشته، راه‌حل برای این مشکل پیشنهاد می‌کنم که روش اول در اکثر نرم‌افزارهای PDFخوان در گوشی‌های هوشمند وجود دارد و روش دوم نیز معرفی یک نرم‌افزار است که برای کتاب‌های اسکن شده هم مفید است.

  

  
من قبلا در [این نوشته](http://asadiweb.ir/%d9%85%d8%b9%d8%b1%d9%81%db%8c-%d9%86%d8%b1%d9%85%e2%80%8c%d8%a7%d9%81%d8%b2%d8%a7%d8%b1-sumatrapdf/) یک نرم‌افزار رایگان برای خواندن فایلهای PDF در ویندوز معرفی کردم. در گوشی ها و تبلت های اندروید نیز نرم افزارهای زیادی برای خواندن PDF وجود دارد، اما مشکل اصلی که خواندن PDF را در گوشی ها و تبلت ها سخت می‌کند اندازه صفحه است؛ چرا که معمولا اندازه در نظر گرفته شده برای صفحات یک فایل pdf اندازه A4 (یا ۲۹/۷×۲۱ سانتیمتر) است؛ در حالیکه اندازه صفحه موبایل یا تبلت به مراتب کوچکتر است و برای خواندن متن باید از بزرگنمایی (zoom) استفاده کرد و در این حالت نیز برای خواندن هر خط بایستی مرتباً از اسکرول افقی استفاده نمود که اگر شما بخواهید یک کتاب pdf را به این روش بخوانید بسیار آزاردهنده خواهد بود. اما راه‌حل چیست؟ در ادامه من دو راه‌حل برای این مشکل پیشنهاد می‌کنم:  
  

**راه‌حل اول: استفاده از گزینه‌ی Text Reflow**  
اکثر نرم‌افزارهای PDFخوان‌ها این گزینه را دارند و با انتخاب این گزینه، سطرهای فایل PDF را متناسب با اندازه صفحه گوشی هوشمند شما می‌شود، در واقع اسکرول افقی حذف شده و طول سطر دقیقا هم‌اندازه‌ی طول صفحه گوشی شما شده و قسمت اضافی هر سطر به خط بعدی منتقل می‌شود؛ در واقع طول سطرها کمتر و تعداد آن‌ها بیشتر می‌شود.  
این روش بیشتر برای فایل‌های PDF با زبان انگلیسی مناسب است و معمولا برای PDFهای به زبان فارسی و کتاب‌های اسکن شده، نتیجه‌ی مطلوبی نمی‌دهد. برای PDFهای به زبان فارسی و کتاب‌های اسکن شده، راه‌حل بعدی موثرتر خواهد بود.

  

**راه‌حل دوم: استفاده از نرم‌افزار K2pdfopt**  
نرم‌افزار K2pdfopt یک نرم‌افزار متن‌باز برای مناسب‌سازی فایل‌های PDF و DJVU برای کتابخوان‌های الکترونیکی مثل کیندل (Kindle) و گوشی‌های هوشمند نوشته شده است. این نرم‌افزار برای ویندوز، لینوکس و مک اواس ارائه شده است. نسخه‌ی ویندوزی این نرم‌افزار، علاوه بر رابط دستوری، دارای رابط گرافیکی بوده و کار با آن بسیار راحت است.

  

من برای مناسب‌سازی یک فایل PDF برای خواندن در گوشی هوشمند از دستور زیر استفاده می‌کنم:

  
{% highlight shell %}
./k2pdfopt نام فایل مورد نظر.pdf -w 480 -h 800 -r -j
{% endhighlight %}

معنای هر یک از optionهای استفاده شده به شرح زیر است:

-w طول صفحه گوشی هوشمند شما برحسب پیکسل  
-h عرض صفحه گوشی هوشمند شما برحسب پیکسل  
-r برای متن‌های فارسی یا راست به چپ  
-j کردن متن justify برای

  

خروجی کار من را می‌توانید در تصویر زیر مشاهده کنید؛ تصویر سمت چپ مربوط به PDF اصلی کتابی است که آن را بدون تغییر به گوشی انتقال داده‌ام و تصویر سمت راست نیز فایل PDF خروجی نرم‌افزار k2pdfopt است که آن را نیز به گوشی انتقال داده‌ام:

  

{:refdef: class="center"}
![فایل PDF اصلی به همراه خروجی‌ای را که من از نرم‌افزار گرفته‌ام.]( {{ site.baseurl }}/images/k2pdf.jpg "فایل PDF اصلی به همراه خروجی‌ای را که من از نرم‌افزار گرفته‌ام.")
{: refdef}
  

اگر شما از رابط گرافیکی ویندوزی استفاده می‌کنید، طول و عرض دستگاه خود را در برنامه مشخص کنید و گزینه‌های Right-To-Left Text و سایر موارد مورد نیاز را علامت بزنید.

  

اگر شما به استفاده از این نرم‌افزار علاقمند شده‌این می‌توانید آن را از [صفحه رسمی پروژه](http://www.willus.com/k2pdfopt/download){:rel="nofollow"} دانلود کنید. اگر شما از این نرم‌افزار استفاده کردید؛ خوشحال می‌شوم که سوالات/تجربیات خود را از طریق ارسال نظر، با من و سایر خوانندگان این مطلب به اشتراک بگذارید.