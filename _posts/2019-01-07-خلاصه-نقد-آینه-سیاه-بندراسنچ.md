---
layout: post
title: "خلاصه و نقد سریال آینه سیاه: بندراسنچ (Black Mirror: Bandersnatch)"
author: مرتضی اسدی
tags:
- سریال-آینه-سیاه
- نقد-فصل-پنجم-بلک-میرور
- نقد-فصل-پنجم-سریال-black-mirror
- بلک-میرور-بندراسنچ
- معرفی-فیلم
---

در این نوشته قصد دارم نگاهی به اولین قسمت از فصل پنجم آینه‌ی سیاه (بلک میرور) بیندازم و خلاصه و نقدی کوتاه برای آن بنویسم. پیش‌تر نیز در مورد [سریال آینه سیاه](http://asadiweb.ir/tag/%D8%B3%D8%B1%DB%8C%D8%A7%D9%84-%D8%A2%DB%8C%D9%86%D9%87-%D8%B3%DB%8C%D8%A7%D9%87) نوشته‌ام. در قسمت جدید این سریال، علاوه بر ویژگی‌های قبلی (نظیر نگاهی انتقادی به رابطه‌ی انسان و تکنولوژی،‌مستقل بودن داستان هر قسمت) یک ویژگی هیجان‌انگیز نیز اضافه شده است؛ در قسمت اول فصل پنجم سریال آینه سیاه، به بیننده این امکان داده شده است که در طول داستان فیلم، انتخابهایی داشته باشد که این انتخاب‌ها بر روی روند ادامه‌ی فیلم و پایان آن تاثیر می‌گذارد؛ به عبارت دیگر نقش بیننده از نقش تماشاچی‌بودن در برابر وقایع داستان به تصمیم‌گیری درباره‌ی روند داستان تغییر کرده است. برای تجربه‌ی این ویژگی شما باید اکانت نتفلیکس داشته باشید و از طریق سایت/برنامه‌ی نتفلیکس، این قسمت را تماشا کنید. 




در ادامه،‌من خلاصه‌ای از داستان این قسمت را می‌نویسم،‌سپس تصویر فلوچارت پایان‌های مختلف این داستان براساس انتخاب‌های بیننده را می‌آورم و درنهایت چند نکته در نقد این قسمت می‌نویسم.


**نقد و خلاصه‌ی خلاصه و نقد سریال آینه سیاه: بندراسنچ (Bandersnatch)**

داستان این قسمت از سریال بلک میرور در سال ۱۹۸۴ اتفاق می‌افتد و مربوط به توسعه‌ی یک بازی کامپیوتری است.

> داستان درباره‌ی پسری به نام استفان است که درحال توسعه‌ی یک بازی با نام بندراسنچ است. او مادرش را در کودکی از دست داده است و بابت این اتفاق خود را مقصر می‌داند؛ چرا که باعث شده است که سفر مادرش به خاطر او،‌ یک قطار به تاخیر بیافتد و مادرش در حادثه قطار بمیرد. حال استفان همراه با پدرش زندگی می‌کند و گاهی اوقات به اصرا پدرش نزد یک روانپزشک به نام دکتر هاینس می‌رود. همچنین او برای توسعه‌ی بازی‌اش قصد دارد با شرکتی به نام تاکرسافت همکاری کند. یکی از همکارانش در شرکت تاکرسافت کالین نام دارد که توسعه‌دهنده‌ی موفقی در بازی‌های کامپیوتری است. داستان این قسمت از سریال آینه سیاه درواقع درباره‌ی توسعه‌ی بازی بندراسنچ است و با توجه به تصمیمات بیننده، این بازی به صورت‌های متفاوتی توسعه داده شده و منتشر می‌شود؛ در ادامه من فلوچارت پایان‌های اصلی داستان را که در اثر انتخاب‌های متفاوت بیننده حاصل می‌شود را آورده‌ام.

{:refdef: class="center"}
![فلوچارت سریال آینه سیاه: بندراسنچ | Black Mirror]({{ site.baseurl }}/images/black_mirror-bandersnatch.jpg "فلوچارت سریال آینه سیاه: بندراسنچ")
{: refdef}


با توجه به افزودن ویژگی تعاملی شدن سریال و تاثیرگذاری انتخاب‌های بیننده بر پایان سریال،‌ در واقع ما با نوع جدیدی از فیلم‌ها روبرو هستیم که از روند کلاسیک فاصله گرفته و بیشتر همانند بازی‌های امروزی شده‌اند،‌ این یک ویژگی هیجان انگیز است که حداقل به یکبار امتحان کردنش می‌ارزد، اما در عین حال، شاید افراد زیادی باشند که این شیوه از روایت فیلم را نپسندند و بخواهند به همان خط روایی کلاسیک پایبند بمانند. اما داستان این قسمت هم نسبت به قسمتهای فصل‌های پیشین سریال آینه‌ی سیاه کمی متفاوت است؛ در آینه‌ی سیاه بر طبق معمول ما منتظر یک داستان چالشی هستیم که غیر قابل پیش‌بینی باشد و معمولا (به جز یکی دو قسمت) دید واقع‌گرایانه (یا منفی‌نگر) داشته باشد و در پایان هر قسمت بیننده را با چند علامت سوال بزرگ به حال خود رها کند،‌ اما در این قسمت از آینه‌ی سیاه،‌ داستان پیچیدگی چندانی ندارد و عموما وزن کلی داستان بر روی انتخاب‌های بیننده گذاشته شده است،‌ چیزی که شاید به مذاق بینندگان همیشگی بلک میرور خوش نیاید،‌ در واقع پرداختن بیش از حد به انتخابی بودن این قسمت باعث شده است که نویسنده (چارلی بروکر) از چالشی‌کردن داستان باز بماند و سوالات بزرگی در انتهای داستان در ذهن بینندگان ایجاد نکند. اما در نهایت از آنجایی که بلک میرور معمولا به عنوان یک سریال پیشرو در ارائه‌ی موارد جدید مطرح می‌شود،‌پس می‌توان این تغییر روند داستان را به فال نیک گرفت و منتظر قسمتهای جدیدتر با داستان انتخابی- چالشی‌تری باشیم.


آیا شما هم قسمت بندراسنچ از فصل پنجم سریال آینه سیاه را دیده‌اید؟ چه نکاتی از این قسمت سریال برای شما جالب بوده است؟ خوشحال می‌شوم که نظرات خود را درباره این نوشته و این قسمت‌ از سریال آینه سیاه برای من و سایر خوانندگان این نوشته بنویسید.
