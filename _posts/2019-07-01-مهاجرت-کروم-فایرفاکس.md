---
layout: post
title: "مهاجرت از کروم به فایرفاکس"
author: مرتضی اسدی
tags:
- مهاجرت-از-گوگل-کروم-به-موزیلا-فایرفاکس
- مهاجرت-از-chrome-به-firefox
- مهاجرت-از-کروم-به-فایرفاکس-با-حفظ-اطلاعات
- مرتضی-اسدی
- مرورگر-فایرفاکس-چیست
- اینترنت
- معرفی-نرم‌افزار
---
من حدود یک سال است که از مرورگر گوگل کروم به مرورگر موزیلا فایرفاکس مهاجرت کرده‌ام و در این نوشته قصد دارم دلایل این مهاجرت و همچنین چگونگی آن را بنویسم.

‌

شکی نیست که chrome یکی از بهترین مرورگرهای دنیای اینترنت است که این روزها به طور گسترده توسط کاربران اینترنت مورد استفاده قرار می‌گیرد؛ سادگی در رابط کاربری، گستردگی افزونه‌های کاربردی (که تعدادی از آنها را در  نوشته‌ی [معرفی افزونه‌‌های کاربردی برای مرورگر گوگل کروم](http://asadiweb.ir/%D9%85%D8%B9%D8%B1%D9%81%DB%8C-%D8%A7%D9%81%D8%B2%D9%88%D9%86%D9%87-%D9%87%D8%A7%DB%8C-%DA%A9%D8%A7%D8%B1%D8%A8%D8%B1%D8%AF%DB%8C-%D8%A8%D8%B1%D8%A7%DB%8C-%D9%85%D8%B1%D9%88%D8%B1/) آورده‌ام) و نیز امکان همگام‌سازی (sync) تمامی اطلاعات وبگردی با حساب گوگل، از ویژگی‌های مثبت این مرورگر است. اما در کنار این ویژگی‌های مثبت، گوگل کروم چند ویژگی منفی نیز دارد که به خاطر آن‌ها، من تصمیم گرفتم حداقل برای وب‌گردی روزانه، از آن استفاده نکنم.

**ویژگی‌های منفی گوگل کروم**

1. ویژگی منفی اول، مصرف حافظه است؛ کروم تقریباً از اکثر مرورگرهای مشهور مقدار حافظه رم بیشتری مصرف می‌کند، سایت‌های زیادی وجود دارند که معمولا هر چند ماه یک‌بار نسخه‌های مختلف مرورگرها را از نظر مصرف حافظه،‌ کارایی و ... مورد مقایسه قرار می‌دهند و در اکثر این مقایسه‌ها،‌ معمولا مرورگر کروم حافظه‌ی رم بیشتری نسبت به رقبا (در شرایط یکسان) مصرف می‌کند. 

2. ویژگی منفی دوم، خطر انحصاری شدن یک محصول (مرورگر) است؛ وقتی همه‌ی افراد از یک مرورگر به خصوص استفاده کنند،‌ شرکت سازنده می‌تواند خیلی پایبند به قوانین وب آزاد و فضای رقابتی نباشد و استانداردهای وب را به صورت دلخواه در مرورگر خود لحاظ کند و یا حتی استانداردهای خودش را ایجاد کند و با ایجاد قوانین سفت و سخت، استفاده‌ی دیگر مرورگرها را از این قوانین محدود کند. 
 
3. ویژگی منفی سوم مربوط به مسئله حریم خصوصی است: درست است که مرورگر کروم بر پایه کرومیوم که متن‌باز است توسعه داده می‌شود، اما مرورگر کروم یک نرم‌افزار رایگان (freeware) است و متن‌باز نیست. شرکت گوگل محصولات و خدمات زیادی ارائه می‌دهد که اکثر آن‌ها رایگان هستند؛ اما مدل درآمدی این شرکت بر چه مبنایی است؟ پاسخ ساده است: تبلیغات؛ بر طبق [این خبر](https://www.visualcapitalist.com/chart-5-tech-giants-make-billions/){:target="_blank" rel="nofollow"} در سال ۲۰۱۷ شرکت آلفابت (که گوگل جزئی از آن است) ۸۸٪ از درآمد خود را از طریق تبلیغات کسب کرده است. جمله‌ی معروفی وجود دارد که می‌گوید «اگر شما از یک سرویس بسیار خوب استفاه می‌کنید و در مقابل آن هزینه‌ای نمی‌پردازید؛‌ شما احتمالا محصول آن سرویس هستید نه کاربر آن.» در کنار تمامی این اطلاعات [این ویدئو لو رفته](https://www.youtube.com/watch?v=EoBAIQjWoUQ){:target="_blank" rel="nofollow"} از یک جلسه‌ی داخلی گوگل را ببینید که در آن صحبت از آنالیز و دستکاری داده برای تغییر رفتار بشر و انتقال رفتار تغییر یافته از یک نسل به نسل بعدی است. این فیلم مربوط به ۱۰ سال پیش (۲۰۰۹) است و بیانگر نقشه‌ی راه و تفکری است که از حداقل یک دهه‌ی قبل در این شرکت وجود داشته است.


**اما موزیلا فایرفاکس فرق می‌کند…**

فایرفاکس محصول بنیاد موزیلاست؛ یک سازمان غیرانتفاعی (ناسودبر) که خود را با این عنوان معرفی می‌کند: «سازمانی ناسودبَر که آزادی، نوآوری و مشارکت در اینترنت را ترویج می‌دهد.» ناسودبر بودن بنیاد موزیلا به این معنی است که از طریق فروش اطلاعات کاربران درآمدزایی نمی‌کند. نسخه‌های جدید فایرفاکس نسبت به قبل بسیار سریع‌تر شده‌اند و نسبت به گوگل کروم مصرف حافظه‌ی کمتری دارند؛ همچنین تفاوت زیادی میان استفاده بین کروم با فایرفاکس وجود ندارد و هر دوی آنها تقریبا امکانات یکسانی را ارائه می‌دهند. علاوه بر این‌ها فایرفاکس چند ویژگی جالب هم به صورت پیش‌فرض همراه خود دارد که گوگل کروم فاقد آن است. تصویر زیر ویژگی‌های مثبت فایرفاکس نسبت به کروم را به صورت مختصر نشان می‌دهد. برای اطلاعات بیشتر [این لینک](https://www.mozilla.org/fa/firefox/features/){:target="_blank" rel="nofollow"} را ببینید.

{:refdef: class="center"}
![ویژگی‌های مثبت فایرفاکس نسبت به کروم]({{ site.baseurl }}/images/firefox-features.png "ویژگی‌های مثبت فایرفاکس نسبت به کروم")
{:refdef}

- حالت مطالعه (Reader View): این ویژگی برای هر صفحه‌ای که چند خط متن داشته باشد فعال می‌شود، با فعال کردن این ویژگی،‌ تمام عناصر اضافی صفحه حذف می‌شوند و مطالعه‌ی متن بسیار ساده‌تر خواهد شد؛ همچنین امکان تغییر پس‌زمین، تغییر اندازه و فونت متن و نیز قابلیت خوانش متن نیز در این حالت وجود دارد ([بیشتر بخوانید](https://blog.mozilla.org/firefox/reader-view/){:target="_blank" rel="nofollow"}).

- محافظت در برابر ردیابی ( tracking protection): این ویژگی فایرفاکس با مسدودکردن تبلیغات،‌جاوااسکریپت و کوکی‌هایی که برای ردیابی روی سیستم کاربر گذاشته می‌شوند؛ به حفظ حریم خصوصی و اصل ناشناس ماندن در اینترنت کمک می‌کند ([بیشتر بخوانید](https://blog.mozilla.org/blog/2019/06/04/firefox-now-available-with-enhanced-tracking-protection-by-default){:target="_blank" rel="nofollow"}).


- شخصی‌سازی: نسخه‌های جدی فایرفاکس قابلیت شخصی‌سازی فراوانی دارد و می‌توان تقریبا چیدمان تمامی کلید‌ها و دکمه‌ها را در آن تغییر داد ([بیشتر بخوانید](https://support.mozilla.org/en-US/kb/customize-firefox-controls-buttons-and-toolbars){:target="_blank" rel="nofollow"}).


- افزونه‌ها: افزونه‌ها از نسخه‌های اولیه فایرفاکس برای این مرورگر موجود بودند و به کمک آنها می‌توان وب‌گردی ساده‌تر و سریع‌تری داشت، به زودی در یک مطلب مجزا به افزونه‌های کاربردی برای فایرفاکس (هم دسکتاپ و هم موبایل) خواهم پرداخت. افزونه‌های فایرفاکس این مزیت را دارند که برخلاف کروم،‌ هم در دسکتاپ و هم در موبایل در دسترس هستند.


**فایرفاکس در اندروید**

نصب مرورگر فایرفاکس را در اندروید هم توصیه می‌کنم،‌ چرا که فایرفاکس در اندروید برای اجرا، نیازمند هیچ‌گونه پیش‌نیازی نیست (برخلاف کروم که نیازمند نصب Google Play Service است). همچنین فایرفاکس اندروید از افزونه هم پشتیبانی می‌کند و این یعنی با این افزونه‌ها، از نصب نرم‌افزار اضافی در گوشی خود بی‌نیاز خواهید شد. 

**چگونه از گوگل کروم به موزیلافایرفاکس مهاجرت کنم؟**

مهاجرت به موزیلا فایرفاکس بسیار ساده است،‌ موارد کلیدی در کروم، سابقه (history)، پسوردها و نشانک‌ها (bookmark) است. تمام این موارد قابل انتقال از کروم به فایرفاکس است. برای انجام این کار مراحل زیر را دنبال کنید:

1. کلیدهای ترکیبی Ctrl + Shift + H را بزنید تا پنجره Library برای شما باز شود.

2. در این پنجره ابتدا روی Import and Backup و سپس روی  Import Data from another Browser کلیک کنید.

3. حال در پنجره‌ای که باز می‌شود مرورگر chrome را انتخاب کنید و Next بزنید.

4. حال مواردی که می‌خواهید از مرورگر کروم import شود را علامت بزنید و دوباره Next بزنید.

5. تبریک! در این مرحله فایرفاکس تمام importها را انجام می‌دهد.

اگر در مهاجرت به فایرفاکس مشکلی دارید،‌ نگاهی به [مستندات رسمی](https://support.mozilla.org/en-US/kb/switching-chrome-firefox){:target="_blank" rel="nofollow"} بیاندازید.


در پایان، این را بگویم که خوشحال می‌شوم نظرات شما در مورد مهاجرت کردن به موزیلا فایرفاکس بدانم. همچنین اگر در مهاجرت به فایرفاکس مشکلی برایتان پیش آمد می‌توانید همین‌جا در قسمت نظرات آن را بنویسید تا با کمک هم مشکل را حل کنیم.
