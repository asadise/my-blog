---
layout: post
title: بازگشت دستیار آفیس 2003؛ این گیره‌ی کاغذ دوست‌داشتنی!
author: مرتضی اسدی
tags:
- مرتضی-اسدی
- معرفی-افزونه-فایرفاکس
- معرفی-افزونه-کروم
- معرفی-افزونه-opera
- اینترنت
- معرفی-نرم‌افزار
- Morteza-Asadi
---
تقریبا اکثر کسانی که با آفیس 2003 کار کرده‌اند، او را دیده‌اند و می‌شناسند… گیره‌ی کاغذی با یک جفت چشم و ابرو که بر روی یک برگه‌ی کاغذ نشسته بود. من اولین بار این گیره‌ی کاغذ را در کتاب «مبانی علم رایانه» برادرم در سال ۱۳۸۲ دیدم، قیافه بامزه‌ای داشت و در آن کتاب اسمش «مددکار آفیس» ترجمه شده بود. اما نام اصلی این گیره‌ی کاغذ Clippy است، یک دستیار برای مایکروسافت آفیس؛ شاید شکل اولیه‌ی دستیارهای شخصی هوشمند (مانند سیری و کورتانا) که این روزها در iOS، ویندوز و اندروید آنها را زیاد می‌بینیم. وقتی ۱۸-۱۷ سال پیش در ویندوز اکس‌پی، زمانی که برنامه‌ی Word را باز می‌کردیم، Clippy در گوشه‌ی سمت راست صفحه با چیزی مثل دوچرخه می‌آمد و آنجا می‌نشست و در زمانی که مشغل تایپ بودیم آن گوشه‌ی صفحه، شکلک‌های بامزه‌ای درمی‌آورد!



می‌توانستیم مثلا برای نوشتن یک نامه یا درج تصویر، رسم جدول و… از Clippy کمک بگیریم و وقتی که می‌خواستیم برنامه Word را ببندیم، او با گوشه‌ی گیره‌ی کاغذش به شیشه‌ی مانیتور ضربه می‌زد و می‌پرسید که آیا می‌خواهید داکیومنتی فعلی را قبل از رفتن ذخیره کنید؟ اما Clippy تنها در نسخه‌های آفیس 97 تا 2003 حضور داشت و در نسخه‌های بعدی آفیس، دیگر توسط مایکروسافت مورد توجه قرار نگرفت، شاید به دلیل اینکه از نظر کاربران آفیس، Clippy خیلی مفید نبود و در فرهنگ عامه و memeها خیلی مورد تمسخر قرار گرفت.

{:refdef: class="center"}
![افزونه دستیار آفیس 2003 (Clippy) برای مرورگر]({{ site.baseurl }}/images/clippy.jpg "افزونه دستیار آفیس 2003 (Clippy) برای مرورگر")
{: refdef}

اما با تمام این تفاسیر، اگر شما دلتان برای این گیره‌ی کاغذ تنگ شده است، می‌توانید دوباره در مرورگرتان آن را ببینید! افزونه‌ی Clippy برای گوگل کروم، موزیلا فایرفاکس و اپرا در دسترس است؛

**[دانلود افزونه Clippy برای گوگل کروم](https://chrome.google.com/webstore/detail/clippy/oaknkllfdceggjpbonhiegoaifjdkfjd){:target="_blank" rel="nofollow"}**

**[دانلود افزونه Clippy برای موزیلا فایرفاکس](https://addons.mozilla.org/en-US/firefox/addon/clippy-assistant/){:target="_blank" rel="nofollow"}**

**[دانلود افزونه Clippy برای اپرا](https://addons.opera.com/en/extensions/details/clippy/){:target="_blank" rel="nofollow"}**


بعد از نصب این افزونه،‌ همان Clippy قدیمی در گوشه‌ی صفحات وب نمایش داده می‌شود و شروع به درآوردن شکلک‌های قدیمی و بامزه‌اش می‌کند. همچنین با توجه به آدرس صفحه‌ی وبی که در آن هستید، هرزگاهی جملات خنده‌داری نیز می‌گوید، مثلا اگر شما در حال جستجو در گوگل باشید، Clippy می‌گوید: «Maybe try bing? wink wink». این جملات خنده‌دار درواقع از [یک Repository در گیت‌هاب](https://github.com/capJavert/clippy-dictionary/blob/master/clippy.json){:target="_blank" rel="nofollow"} خوانده می‌شود که شما هم می‌توانید با pull-request در آن مشارکت کنید و جملات جدید برای سایتهای مختلف بنویسید!

راستی شما هم با این دستیار آفیس قدیمی خاطره‌ای دارید؟ خوشحال می‌شوم که آن خاطره را برای من و خوانندگان این نوشته، در قسمت نظرات بنویسید.
